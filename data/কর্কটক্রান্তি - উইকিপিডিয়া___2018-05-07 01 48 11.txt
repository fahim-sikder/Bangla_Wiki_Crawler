




এই নিবন্ধটিতে কোনো উৎস বা তথ্যসূত্র উদ্ধৃত করা হয়নি। দয়া করে উপযুক্ত নির্ভরযোগ্য তথ্যসূত্র থেকে উৎস প্রদান করে  সাহায্য করুন। (সাহায্যের জন্য দেখুন: যাচাইযোগ্যতা) নিবন্ধের যেসব অংশে সঠিক তথ্যসূত্রের উল্লেখ নেই, সেগুলি যেকোনো মুহূর্তে সরিয়ে ফেলা হতে পারে। (মার্চ ২০১০)



কর্কটক্রান্তি বা কর্কটক্রান্তি রেখা (কর্কট মানে কাঁকড়া) বা উত্তর বিষুব পৃথিবীর মানচিত্রে অঙ্কিত প্রধান পাঁচটি অক্ষাংশের একটি। এটি বিষুবরেখা হতে উত্তরে অবস্থিত এবং ২৩ ডিগ্রী ২৬ মিনিট ২২ সেকেন্ড অক্ষাংশ বরাবর কল্পিত একটি রেখা।

পৃথিবী কক্ষতলের উপর লম্বভাবে থাকার বদলে একটু হেলে থাকে। (সারা বছর একই দিকে হেলে থাকে, সবসময় সূর্যের দিকে নয়- তাই জন্যে ঋতু পরিবর্তন হয় - বছরের অর্ধেক সময় উত্তর মেরু সূর্যের দিকে ফিরে থাকে)। কক্ষতলের উপর লম্বের থেকে আহ্নিক অক্ষের এই হেলে থাকা অর্থাৎ অবনতি কোণের পরিমাণ মোটামুটি ২৩ ডিগ্রী ২৬ মিনিট ২২ সেকেন্ড (~২৩.৪৪ ডিগ্রী)। তাই কর্কট সংক্রান্তির (June Solstice) দিন অর্থাৎ সূর্যের উত্তরায়ণের সর্বোচ্চ দিন (যেদিন উত্তর গোলার্ধে দিবালোক সবচেয়ে বেশীক্ষণ থাকে) সূর্য যে অক্ষাংশ রেখায় লম্বভাবে আলোকপাত করে সেই ২৩ ডিগ্রী ২৬ মিনিট ২২ সেকেন্ড অক্ষাংশ রেখাই হল কর্কটক্রান্তি রেখা।
২৩ ডিগ্রী ২৬ মিনিট ২২ সেকেন্ড অক্ষাংশ রেখাটিকে কর্কটক্রান্তি রেখা বলা হলেও লম্ব আলোকপাতে আসল অবস্থান নির্ভর করে পৃথিবীর হেলে থাকার কৌণিক পরিমাণের উপর। আর সেই কোণটি প্রতি ৪১,০০০ বছরের একটি চক্রাকার পর্যায়ক্রমে ২১.৫ থেকে ২৪.৫ ডিগ্রীর মধ্যে বদলাতে থাকে। সেই হিসাবে বর্তমান পর্যায়ে কর্কটক্রান্তি রেখার অবস্থান প্রতি বছর আধ সেকেন্ড করে কমে আসছে। এছাড়া ধীর পরিবর্তন ছাড়াও আহ্নিক অক্ষটি ঘুর্ণণরত লাট্টুর মতই স্থায়ী না থেকে প্রিসেশন নামে একটি বলয়াকার গতি এবং ন্যুটেশন নামে একটি দোদুল্যমান গতি পরিদর্শন করে। ন্যুটেশনের পর্যায়কাল পৃথিবীর ক্ষেত্রে ১৮.৬ বছর এবং কৌণিক পরিমাণ প্রায় সাড়ে নয় সেকেন্ড।
নামের ইতিহাস
এই নামকরণ হয় কারণ তখন কর্কট সংক্রান্তির দিন সূর্য কর্কট রাশিতে অবস্থান করছিল। কিন্তু প্রিসেশনের কারণে বর্তমানে কর্কট সংক্রান্তির দিন সূর্য আসলে মিথুন রাশিতে অবস্থান করে।
যেসব দেশের অবস্থান কর্কটক্রান্তির উপর

মূল মধ্যরেখা থেকে শুরু করে পূর্বদিকে গেলে কর্কটক্রান্তি রেখা যে সমস্ত দেশ ও সমুদ্রের উপর দিয়ে যায় সেগুলো হল:




স্থানাঙ্ক
দেশ, অঞ্চল বা সমুদ্র
মন্তব্য



 আলজেরিয়া




 নাইজার




 লিবিয়া
কর্কটক্রান্তি রেখা -এ চাদের উত্তর সীমা স্পর্শ করে।



 মিশর




লোহিত সাগর




 সৌদি আরব




 সংযুক্ত আরব আমিরাত
কেবলমাত্র আবু ধাবি আমিরাত



 ওমান




ভারত মহাসাগর
আরব সাগর



 ভারত
গুজরাত, রাজস্থান, মধ্য প্রদেশ, ছত্তীসগঢ়, ঝাড়খণ্ড ও পশ্চিমবঙ্গ রাজ্য



 বাংলাদেশ
খুলনা, ঢাকা, ও চট্টগ্রাম বিভাগ



 ভারত
ত্রিপুরা রাজ্য



 বাংলাদেশ
চট্টগ্রাম বিভাগ



 ভারত
মিজোরাম রাজ্য



 মায়ানমার (বর্মা)
চিন রাজ্য, সাগাইং বিভাগ, মান্দালয় বিভাগ, শান রাজ্য



 গণচীন
Provinces of Yunnan (passing about 7 km north of the border with  ভিয়েতনাম), Guangxi, and Guangdong



তাইওয়ান প্রণালী




 প্রজাতন্ত্রী চীন (তাইওয়ান)
চিয়ায়ি কাউন্টি, হুয়ালেইন কাউন্টি



প্রশান্ত মহাসাগর
Passing just south of Necker Island, Hawaii,  যুক্তরাষ্ট্র



 মেক্সিকো
বাহা ক্যালিফোর্নিয়া সুর রাজ্য



ক্যালিফোর্নিয়া উপসাগর




 মেক্সিকো
সিনালোয়া, দুরাঙ্গো, যাকাটেকাস, সান লুই পোওসি, নুয়েভো লিয়োঁ এবং টামাউলিপাস রাজ্য



মেক্সিকো উপসাগর




অতলান্তিক মহাসাগর
Passing through the Straits of Florida and the Nicholas Channel
Passing just south of the Anguilla Cays ( বাহামা দ্বীপপুঞ্জ)
Passing through the Santaren Channel and into the open ocean



 বাহামা দ্বীপপুঞ্জ
Exuma Islands and Long Island



অতলান্তিক মহাসাগর




পশ্চিম সাহারা
 মরক্কো কর্তৃক দাবীকৃত



 মৌরিতানিয়া




 মালি




 আলজেরিয়া



অন্যান্য তথ্য
রেখাটির দৈর্ঘ্য ৩৬,৭৮৭.৫৫৯km বলে ধরা হয় যদিও উপরোল্লিখিত কারণে এত সঠিক মাপ বলা সম্ভব নয়। আন্তর্জাতিক বায়ুভ্রমণ ফেডারেশনের (Fédération Aéronautique Internationale) নিয়ম অনুসারে পৃথিবী প্রদক্ষিণকারী বায়ু ভ্রমণ দাবী করতে হলে কমপক্ষে এই দৈর্ঘ্য অতিক্রম করতে হবে, সবকটি দ্রাঘিমারেখাকে পার হতে হবে এবং যে বিমান বন্দরে যাত্রা শুরু সেই একই বিমানবন্দরে অবতরণ করতে হবে।


এই নিবন্ধটি অসম্পূর্ণ। আপনি চাইলে  উইকিপিডিয়াকে সাহায্য করতে পারেন।


দে
আ











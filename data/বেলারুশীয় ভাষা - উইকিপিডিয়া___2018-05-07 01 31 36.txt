
বেলারুশীয় ভাষা (বেলারুশীয় ভাষায়: беларуская мова ব্‌য়েলারুস্কায়া মোভ়া) ইন্দো-ইউরোপীয় ভাষা পরিবারের স্লাভীয় শাখার পূর্ব স্লাভীয় দলের অন্তর্গত একটি ভাষা। বিয়েল অর্থ সাদা এবং রুস অর্থ রাশিয়া। ইউক্রেনীয় ভাষা ও রুশ ভাষা এই ভাষার নিকটতম প্রতিবেশী ভাষা। এথ্‌নোলগ অনুসারে বেলারুশে প্রায় ৬৭ লক্ষ লোক বেলারুশীয় ভাষায় কথা বলেন। এছাড়াও ভাষাটি রাশিয়া, সোভিয়েত ইউনিয়নের প্রাক্তন প্রজাতন্ত্রগুলি, মার্কিন যুক্তরাষ্ট্র, কানাডা ও অস্ট্রেলিয়াতে প্রচলিত। ধারণা করা হয় যে সারা বিশ্বে প্রায় ১ কোটি লোক বেলারুশীয় ভাষায় কথা বলেন।



পরিচ্ছেদসমূহ


১ ইতিহাস
২ উপভাষা
৩ ধ্বনি ব্যবস্থা

৩.১ স্বরধ্বনি
৩.২ ব্যঞ্জনধ্বনি
৩.৩ শ্বাসাঘাত


৪ ব্যাকরণ

৪.১ বিশেষ্য
৪.২ বিশেষণ
৪.৩ ক্রিয়া
৪.৪ পদক্রম


৫ শব্দভাণ্ডার
৬ লিখন পদ্ধতি
৭ তথ্যসূত্র



ইতিহাস
১৪শ শতকের প্রারম্ভে বর্তমান বেলারুশ ও পোল্যান্ডের কিছু অংশ লিথুনিয়ার ডিউকের রাজত্বের অংশ ছিল। সেই সময়, প্রাচীন গির্জা স্লাভোনীয় ভাষার উপর ভিত্তিতে বেলারশীয় ভাষার একটি প্রাচীন রূপ গড়ে ওঠে এবং এটি ধর্মীয় রচনাবলিতে ব্যবহৃত হতে শুরু করে। ১৫৬৯ সালে পোল্যান্ড লিথুয়ানিয়ার ডিউককে পরাস্ত করে এবং পোলীয় ভাষা অঞ্চলটির প্রধান ভাষায় পরিণত হয়। ১৬৯৬ সালে বেলারুশীয় ভাষার ব্যবহার আইন করে নিষিদ্ধ করে দেওয়া হয়। ১৮শ শতকের শেষ দিকে যখন রুশেরা বেলারুশের দখল নেয়, তখনও বেলারুশীয় ভাষার উপর দমন অব্যাহত থাকে এবং সমগ্র বেলারুশে রুশ ভাষা প্রচলিত হয়। তবে এ সত্ত্বেও এই পর্বে কিছু বেলারুশীয় সাহিত্য প্রকাশ পেতে থাকে। ১৮শ ও ১৯শ শতকে বেলারুশীয় ভাষাকে রুশ ভাষার একটি উপভাষা হিসেবে গণ্য করা হত। আর পণ্ডিতেরা বেলারুশীয়কে পোলীয়, রুশ ও ইউক্রেনীয় ভাষার একটি মিশ্র ভাষা হিসেবে গণ্য করতেন। বেলারুশীয় ভাষার এসময় কোন সরকারি মর্যাদা ছিল না, এবং দেশটির অভিজাত শ্রেণী পোলীয় ও রুশ ভাষা ব্যবহার করতেন। তবে শীঘ্রই বেলারুশীয় ভাষাকে পুনরুজ্জীবিত করার ব্যাপারে বিতর্ক শুরু হয়। ভাষাটির জন্য আলাদা বর্ণমালা প্রণয়ন, শিক্ষাক্ষেত্রে এটির ব্যবহার, এবং ভাষাটি থেকে রুশ ও পোলীয় শব্দ বহিস্কারের ব্যাপারে বিতর্ক চলতে থাকে। ১৯৩৩ সালে স্তালিন বিশুদ্ধ বেলারুশীয় ভাষার সমর্থকদের জাতীয়তাবাদী বলে আক্রমণ করেন।
১৯২০-এর দশক থেকে ১৯৮০-এর দশকের শেষ পর্যন্ত বেলারুশ প্রজাতন্ত্রে সাক্ষরতা বাড়লেও বেলারুশীয় ভাষাভাষীদের শতকরা হার কমে যায়, কেননা এসময় দেশটিতে প্রচুর রুশ লোক প্রবেশ করে এবং স্থানীয় বেলারুশীয়রা মধ্য এশিয়া ও সাইবেরিয়ায় স্থানান্তরিত হয়। বেলারুশীয় প্রকাশনার সংখ্যাও কমে যেতে থাকে এবং রুশ প্রকাশনাগুলি সেই স্থান দখল করে। এই আমলে বেলারুশীয় ভাষার রুশীকরণেরও চেষ্টা করা হয়, যাতে পোলীয় উৎসের বেলারুশীয় শব্দগুলিকে রুশ শব্দ দিয়ে প্রতিস্থাপন করা হয়।
১৯৯১ সালে বেলারুশ স্বাধীনতা লাভ করলে সরকার, গণমাধ্যম ও শিক্ষাব্যবস্থায় সক্রিয়ভাবে বেলারুশীয় ভাষার ব্যবহারকে উৎসাহিত করা হয়। বেলারুশীয় ভাষাকে নতুন প্রজাতন্ত্রের রাষ্ট্রভাষা হিসেবে প্রতিষ্ঠিত করা হয়। সমস্ত গির্জার নাম ও ব্যক্তিগত নাম আইন করে বেলারুশীয় করা হয়। সরকারী কর্মচারীদেরকে বাধ্যতামূলকভাবে ৫ বছরের মধ্যে বেলারুশীয় ভাষা শেখা শেষ করার এবং দশ বছরের মধ্যে প্রশাসন ও শিক্ষার সর্বত্র বেলারুশীয় চালু করার পরিকল্পনা নেয়া হয়। কিন্তু এই নীতিটি বিশৃঙ্খলার সৃষ্টি এবং বেলারুশ সরকার ধীরে ধীরে রুশ সরকারের সাথে বন্ধুত্বপূর্ণ হয়ে উঠলে ১৯৯৫ সালে রুশ ভাষাকে দ্বিতীয় রাষ্ট্রভাষা হিসেবে মর্যাদা দেয়া হয়। বর্তমানে যদিও বেলারুশের ৭৫% লোকের মাতৃভাষা বেলারুশীয় ভাষা, তা সত্ত্বেও রুশপন্থী অভিজাতেরা বেলারুশীয় ভাষার ব্যবহারকে নিরুৎসাহিত করছেন এবং রুশ ভাষার ব্যবহার বাধ্যতামূলক করার পরিকল্পনা করছেন।
উপভাষা
বেলারুশ ভাষা রুশ ও ইউক্রেনীয় ভাষার মধ্যে যোগসূত্র স্থাপন করেছে। ভাষাটির উপভাষাগুলি রাশিয়া ও ইউক্রেনের সীমান্তের কাছে গিয়ে সেখানকার রুশ ও ইউক্রেনীয় ভাষার সাথে মিলে গেছে। বেলারুশীয় ভাষাকে মূলত তিনটি উপভাষা দলে ভাগ করা হয়, এবং এগুলির সবগুলিই পরস্পর বোধগম্য। এগুলি হল উত্তর-পূর্বী, দক্ষিণ-পূর্বী এবং কেন্দ্রীয় বেলারুশীয় ভাষা। কেন্দ্রীয় উপভাষাটি আদর্শ বেলারুশীয় ভাষার ভিত্তি।
ধ্বনি ব্যবস্থা
স্বরধ্বনি
বেলারুশীয় ভাষায় ৫টি স্বরধ্বনিমূল আছে: /i/, /e/, /a/, /u/, এবং /o/। কেবল শ্বাসাঘাতের সময় /o/ এবং /a/-এর পার্থক্য হয়। শ্বাসাঘাতবিহীন /o/ ধ্বনি /a/ ধ্বনিতে পরিণত হয়। /i/ এবং /e/-ও কেবল শ্বাসাঘাতযুক্ত অবস্থানে আলাদাভাবে উচ্চারিত হয়। শ্বাসাঘাতহীন অবস্থানে /e/ ধ্বনি /i/ শ্বনিতে পরিণত হয়।
ব্যঞ্জনধ্বনি
বেলারুশীয় ভাষায় ৩৮টি ব্যঞ্জন ধ্বনিমূল আছে। এদের বৈশিষ্ট্যগুলি এরকম:

বেশির ভাগ ব্যঞ্জনধ্বনি দুই ধরনের হয়: তালব্যীভূত এবং অ-তালব্যীভূত। তালব্যীভবনে এই পার্থক্য শব্দের অর্থে পরিবর্তন সাধন করতে পারে। ব্যঞ্জনের তালব্যীভবনের সময় জিহ্বা উপরে শক্ত তালুর দিকে উঠে যায়।
চারটি ঘৃষ্ট ব্যঞ্জন আছে: /ts/, /dz/, /tsh/, /dzh/.
আরও আছে বহু যুক্তব্যঞ্জন।

শ্বাসাঘাত
শ্বাসাঘাত শব্দের যেকোন সিলেবলে ঘটতে পারে।
ব্যাকরণ
বেলারুশীয় ভাষার ব্যাকরণের সাথে রুশ ও ইউক্রেনীয় ব্যাকরণের অনেক মিল আছে।
বিশেষ্য
বেলারুশীয় বিশেষ্যের নিচের বৈশিষ্ট্যগুলি বিদ্যমান:

দুইটি বচন (একবচন ও বহুবচন), তবে সামান্য কিছু ক্ষেত্রে দ্বিবচন দেখতে পাওয়া যায়।
তিনটি লিঙ্গ (পুংলিঙ্গ, স্ত্রীলিঙ্গ এবং ক্লীবলিঙ্গ)
সাতটি কারক (কর্তা, সম্বন্ধ, সম্প্রদান, কর্ম, করণ, পূর্বসর্গীয়, এবং সম্বোধন)।
কর্মকারকে প্রাণীবাচক বিশেষ্যের শেষে বিশেষ বিভক্তি যুক্ত হয়।
বিশেষ্যের তিন ধরনের রূপভেদ।
কোন নির্দেশক পদ নেই। নির্দিষ্টতা-অনির্দিষ্টতা নির্দেশক সর্বনাম, পদক্রম বা সুরভঙ্গি দিয়ে প্রকাশ করা হয়।

বিশেষণ
বিশেষণগুলি একবচনে লিঙ্গ ও কারকভেদে রূপ পরিবর্তন করে। বহুবচনে কেবল কারকভেদে রূপভেদ হয়। বিশেষণগুলি এবং নির্দেশক ও সম্বন্ধবাচক সর্বনামগুলি বিশেষ্যের আগে বসে এবং বিশেষ্যের লিঙ্গ, বচন ও কারকের সাথে সাযুজ্য বজায় রাখে।
ক্রিয়া
বেলারুশীয় ক্রিয়াগুলির নিচের বৈশিষ্ট্যগুলি বিদ্যমান:

দুই ধরনের ক্রিয়ারূপভেদ
তিনটি পুরুষ
দুইটি বচন
তিনটি লিঙ্গ (কেবল অতীত কালে)
তিনটি কাল (বর্তমান, অতীত, ভবিষ্যৎ)
দুইটি প্রকার (সমাপিকা ও অসমাপিকা)
চারটি ভাব (নির্দেশমূলক, আদেশমূলক, সাপেক্ষ, অনুকল্পমূলক)
তিনটি বাচ্য (কর্তৃবাচ্য, মধ্যবাচ্য এবং কর্মবাচ্য)

ক্রিয়াগুলি কর্তার সাথে পুরুষ, বচন ও লিঙ্গে (অতীতকালে) সাযুজ্য রক্ষা করে। রুশ ও ইউক্রেনীয় ভাষার মত বেলারুশীয় ভাষাতেও সমাপ্তিবাচক ক্রিয়াগুলি উপসর্গ যোগ করে গঠন করা হয়।
গতিসংক্রান্ত ক্রিয়াগুলি বিশেষ শ্রেণীর ক্রিয়া। এই ক্রিয়াগুলিতে জটিল নিয়ম মেনে দিক ও প্রকার নির্দেশকারী বিশেষ উপসর্গ ও প্রত্যয় যুক্ত হয়।
পদক্রম
বেলারুশীয় ভাষাট স্বাভাবিক পদক্রম হল কর্তা-ক্রিয়া-কর্ম। তবে বিভক্তির কারণে পদগুলির ভূমিকা স্পষ্ট হওয়ায় অন্যান্য পদক্রমও সম্ভব। রুশ ও ইউক্রেনীয় ভাষার মত বেলারুশীয় ভাষাও টপিক-নির্ভর ভাষা। অর্থাৎ পদক্রম কীরকম হবে তা নির্ভর করে টপিক ও কমেন্টের উপর। টপিক অংশটি কমেন্ট অংশের আগে বসে।
শব্দভাণ্ডার
আধুনিক বেলারুশীয় শব্দভাণ্ডারের দুই-তৃতীয়াংশ অন্যান্য স্লাভীয় ভাষার সাথে সাধারণ শব্দমূল থেকে উৎপত্তি লাভ করেছে। বাকী শব্দগুলি মূলত লাতিন ও গ্রিক থেকে ধার করা। পরবর্তীতে পোলীয়, ফরাসি ও রুশ ভাষা থেকেও শব্দ ধার করা হয়। সাম্প্রতিককালে ইংরেজি থেকেই মূলত শব্দ ধার করা হয়।
লিখন পদ্ধতি
ইতিহাসের অধিকাংশ সময় জুড়েই বেলারুশীয় লিখন পদ্ধতি দুইটি লিপির যুদ্ধক্ষেত্র ছিল: লাতিন বর্ণমালা ও সিরিলীয় বর্ণমালা।
১৩শ শতক থেকে ১৮শ শতক পর্যন্ত বেলারুশ লিথুয়ানিয়ার ডিউকের শাসনাধীন ছিল। এসময় বেলারুশীয় ভাষা সিরিলীয় লিপিতে লেখা হত। ১৬শ শতকে লাতিন বর্ণমালা গ্রহণ করা হয় এবং ১৬৪২ সালে যে প্রথম বই ছাপানো হয়, তা ছিল লাতিন হরফে ছাপানো। ১৯শ শতকের শেষের দিকে লাতিন হরফে লেখা বেলারুশীয় ভাষা সাহিত্যিক ভাষায় পরিণত হয় এবং বিংশ শতাব্দীর শুরু পর্যন্ত দুইটি লিপিই পাশাপাশি ব্যবহৃত হতে থাকে। ১৯৯১ সালে বেলারুশ সোভিয়েত ইউনিয়ন থেকে স্বাধীনতা লাভ করলে আবার লাতিন লিপি পুনরুজ্জীবিত করার প্রচেষ্টা চালানো হয়। এখন পর্যন্ত কোন আদর্শ লিপিব্যবস্থার ব্যাপারে ঐকমত্যে পৌঁছানো যায়নি।
তথ্যসূত্র


↑ 
↑ European Charter for Regional or Minority Languages








দে



বিশ্বের প্রধান কিছু ভাষা



আফ্রো-এশীয়

আরবি ভাষা • হিব্রু ভাষা • হাউসা ভাষা • ওরোমো ভাষা • সোমালি ভাষা • আমহারীয় ভাষা • বার্বার ভাষা (তামাশেক ভাষা)



নাইজার-কঙ্গো

ইয়োরুবা ভাষা • সোয়াহিলি ভাষা • হাউসা ভাষা • তিগ্রিনিয়া ভাষা • ফুলা ভাষা • ইগবো ভাষা • খোসা ভাষা • জুলু ভাষা • মান্দিং ভাষা • গবে ভাষা • সোনিনকে ভাষা • চিচেওয়া ভাষা • লিংগালা ভাষা • ওলোফ ভাষা • ভেন্ডা ভাষা • বান্টু ভাষা (সোয়াজি ভাষা • সোথো ভাষা)



নীল-সাহারা

সোংগে ভাষা • জার্মা ভাষা



জার্মানীয়

ইংরেজি ভাষা • জার্মান ভাষা • ওলন্দাজ ভাষা • ডেনীয় ভাষা • নরওয়েজীয় ভাষা • সুয়েডীয় ভাষা • আইসল্যান্ডীয় ভাষা • আফ্রিকান্স ভাষা



রোমান্স

ফরাসি ভাষা • স্পেনীয় ভাষা • পর্তুগিজ ভাষা • ইতালীয় ভাষা • রুমানীয় ভাষা • কাতালান ভাষা • অক্সিতঁ ভাষা



স্লাভীয়

রুশ ভাষা • ইউক্রেনীয় ভাষা • পোলীয় ভাষা • চেক ভাষা • স্লোভাক ভাষা • সার্বীয় ভাষা • ক্রোয়েশীয় ভাষা • স্লোভেনীয় ভাষা • বুলগেরীয় ভাষা • বেলারুশীয় ভাষা • আলবেনীয় ভাষা



কেল্টীয়

আইরিশ ভাষা • ওয়েলশ ভাষা • স্কটীয় গালীয় ভাষা • ব্রতোঁ ভাষা • কর্নিশ ভাষা • মাংক্স‌ ভাষা



উরালীয়

ফিনীয় ভাষা • হাঙ্গেরীয় ভাষা • এস্তোনীয় ভাষা • উত্তর সামি ভাষা



ককেসীয়

জৰ্জীয় ভাষা • আৰ্মেনীয় ভাষা • চেচেন ভাষা • আবখাজ ভাষা



ইন্দো-আৰ্য

বাংলা ভাষা • অসমীয়া ভাষা • ওড়িয়া ভাষা • হিন্দি ভাষা • উর্দু ভাষা • পাঞ্জাবি ভাষা • মারাঠি ভাষা • নেপালি ভাষা . গুজরাটি ভাষা • সিন্ধি ভাষা • সিংহলী ভাষা • দিবেহী ভাষা



ইরানীয়

ফার্সি ভাষা (দারি ভাষা) • পশতু ভাষা • কুর্দি ভাষা • বেলুচি ভাষা • অসেটীয় ভাষা



দ্রাবিড়

তামিল ভাষা • তেলুগু ভাষা • কন্নড় ভাষা • মালয়ালম ভাষা • তুলু ভাষা



তুর্কীয়

তুর্কি ভাষা • আজেরি ভাষা • উজবেক ভাষা • কাজাখ ভাষা • তুর্কমেন ভাষা • উইগুর ভাষা • কিরগিজ ভাষা



দক্ষিণ-পূর্ব এশীয়,
অস্ট্রো-এশীয়
ও অস্ট্রোনেশীয়

বর্মী ভাষা • থাই ভাষা • ভিয়েতনামীয় ভাষা • লাও ভাষা • মালয় ভাষা • ইন্দোনেশীয় ভাষা • খমের ভাষা • তাগালোগ ভাষা • মালাগাসি ভাষা • জাভানীয় ভাষা • সেবুয়ানো ভাষা • সুন্দানীয় ভাষা • সামোয়ান ভাষা



পূর্ব এশীয়

চীনা ভাষা (ম্যান্ডারিন • হাক্কা • ইউয়ে • উ • মিন) • জাপানি ভাষা • কোরীয় ভাষা • মঙ্গোলীয় ভাষা



আদিবাসী
আমেরিকান

আইমারা ভাষা • কেচুয়া ভাষা • গুয়ারানি ভাষা



অন্যান্য
ইন্দো-ইউরোপীয়

গ্রিক ভাষা



ধ্রুপদী

লাতিন ভাষা • প্রাচীন গ্রিক ভাষা • সংস্কৃত ভাষা • পালি ভাষা • ধ্রুপদী চীনা ভাষা



নির্মিত

এসপেরান্তো ভাষা









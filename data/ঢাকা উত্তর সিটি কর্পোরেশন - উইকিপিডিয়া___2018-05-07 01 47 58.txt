
ঢাকা উত্তর সিটি কর্পোরেশন (ইংরেজি: Dhaka North City Corporation) বাংলাদেশের রাজধানী ঢাকার উত্তরাঞ্চলকে পরিচালনার জন্য নিয়োজিত স্থানীয় সরকার সংস্থা। এটি বাংলাদেশের একটি নগরপ্রশাসন ও স্বায়ত্তশাসিত প্রতিষ্ঠান। সার্বিকভাবে ঢাকা শহরের উত্তরভাগ পরিচালনের দায়িত্বে রয়েছে এই ঢাকা উত্তর সিটি কর্পোরেশন। অধুনালুপ্ত ঢাকা সিটি কর্পোরেশন বিভাজিত হয়ে একাংশ ঢাকা উত্তর সিটি কর্পোরেশন হিসেবে প্রতিষ্ঠিত হয়। বর্তমানে ঢাকা উত্তর সিটি কর্পোরেশন এর আয়তন ১৬০.৭৬ বর্গ কি.মি.।



পরিচ্ছেদসমূহ


১ ইতিহাস ও আত্মপ্রকাশ
২ ভৌগোলিক অবস্থান ও আয়তন
৩ প্রশাসনিক এলাকাসমূহ
৪ প্রশাসনিক কাঠামো
৫ তথ্যসূত্র
৬ বহিঃসংযোগ



ইতিহাস ও আত্মপ্রকাশ
১৮৬৪ সালের ১লা আগষ্ট ঢাকা মিউনিসিপ্যালিটি'র সৃষ্টি হয়। তৎকালীন ঢাকার ম্যাজিষ্ট্রেট মিঃ স্কিনার পদাধিকারবলে ঢাকার চেয়ারম্যান নিযুক্ত হন। ১৮৮৫ সালে সর্বপ্রথম নির্বাচিত চেয়ারম্যান হন আনন্দ চন্দ্র রায়। ১৯৪৭ সালে দেশ বিভাগের পর হতে সরকার কর্তৃক দায়িত্বপ্রাপ্ত ব্যক্তিই চেয়ারম্যান পদে দায়িত্ব পালন করেছেন। ১৯৭৭ সালের পৌরসভা অধ্যাদেশ জারি হবার পর হতেই চেয়ারম্যানের সাথে সাথে ওয়ার্ড কমিশানার নির্বাচিত হবার পদ্ধতি চালু হয়। ঐ অধ্যাদেশ বলে ১৯৭৮ সালে ঢাকা মিউনিসিপ্যালিটিকে ঢাকা সিটি কর্পোরেশনে পরিবর্তিত হয়।
২০১১ খ্রিস্টাব্দের ১৯ নভেম্বর তারিখে জাতীয় সংসদে স্থানীয় সরকার (সিটি কর্পোরেশন) (সংশোধনী) বিল, ২০১১ পাসের মাধ্যমে ঢাকা সিটি কর্পোরেশন বিলুপ্ত করা হয়। এর ফলে ঢাকা সিটি কর্পোরেশনকে বিভক্ত করে ঢাকা উত্তর সিটি কর্পোরেশন ও ঢাকা দক্ষিণ সিটি কর্পোরেশন নামে স্বতন্ত্র দুইটি কর্পোরেশন গঠন করা হয়। তন্মধ্যে - ঢাকা উত্তর সিটি কর্পোরেশন ৩৬টি এবং ঢাকা দক্ষিণ সিটি কর্পোরেশন ৫৬টি ওয়ার্ডের সমন্বয়ে গঠিত হয়।
ভৌগোলিক অবস্থান ও আয়তন
ঢাকা উত্তর সিটি কর্পোরেশন (ডিএনসিসি) ২৩.৪৪° থেকে ২৩.৫৪° অক্ষাংশ ও ৯০.২০° থেকে ৯০.২৮° দ্রাঘিমাংশে অবস্থিত। ঢাকা শহরের দক্ষিনাংশে অবস্থিত ঢাকা উত্তর সিটি কর্পোরেশনের আয়তন প্রায় ৮২.৬৩৮ বর্গ কিলোমিটার।
প্রশাসনিক এলাকাসমূহ
ঢাকা উত্তর সিটি কর্পোরেশন ০৫টি প্রশাসনিক জোন বা অঞ্চল ও ৩৬টি প্রশাসনিক ওয়ার্ডে বিভক্ত। এবং প্রতিটি ওয়ার্ডে একজন কমিশনার দায়িত্বপ্রাপ্ত আছেন। জোনগুলোকে ছকাবদ্ধ করা হলো:


জোন বা অঞ্চল
আওতাভূক্ত ওয়ার্ডসমূহ
ওয়ার্ডের আওতাভূক্ত এলাকার নাম
এলাকার আয়তন


জোন বা অঞ্চল-০১
ওয়ার্ড-০১, ওয়ার্ড-১৭
উত্তরা মডেল টাউন, কুড়িল, খিলক্ষেত, নিকুঞ্জ
১১.৫৭০ বর্গ কিলোমিটার


জোন বা অঞ্চল-০২
ওয়ার্ড-০২, ওয়ার্ড-০৩, ওয়ার্ড-০৪, ওয়ার্ড-০৫, ওয়ার্ড-০৬, ওয়ার্ড-০৭, ওয়ার্ড-০৮, ওয়ার্ড-১৫
মিরপুর-১২, মিরপুর সিরামিক, মিরপুর-১০, মিরপুর-১৪, বিষটেকি, মিরপুর-১১, বাউনিয়াবাদ, মিরপুর-৬, মিরপুর-৭, পল্লবী, মিরপুর-২, রূপনগর, গভ. হাউজিং এস্টেট, মিরপুর-১, বক্সনগর, চিরিয়াখানা, বোটানিক্যাল গার্ডেন, ভাষানটেক, মাটিকাটা, মানিকদি, বারেনটেক
২১.৩১৭ বর্গ কিলোমিটার


জোন বা অঞ্চল-০৩
ওয়ার্ড-১৮, ওয়ার্ড-১৯, ওয়ার্ড-২০, ওয়ার্ড-২১, ওয়ার্ড-২২, ওয়ার্ড-২৩, ওয়ার্ড-২৪, ওয়ার্ড-২৫, ওয়ার্ড-৩৫, ওয়ার্ড-৩৬
বারিধারা আবাসিক এলাকা আই এবং কে ব্লক (১৯৮০ সনে প্রকাশিত গেজেট অনুসারে), কালাচাঁদপুর, নদ্দা, শাহাজাদপুর (ক, খ ও গ) । বনানী, গুলশান ১ ও ২, গুলশান সুইপার কলোনী (১), কড়াইল। মহাখালী। উত্তর বাড্ডা, দক্ষিণ বাড্ডা, মধ্য বাড্ডা, পূর্ব মেরুল বাড্ডা, পশ্চিম মিরুল বাড্ডা গপিপাড়া বাড্ডা। রামপুরা, উলন, বাগিচার টেক, নাছিরের টেক, ওমর আলী লেন, পশ্চিম হাজী পাড়া । খিলগাঁও ‘বি’ জোন, খিলগাঁও পূর্ব হাজীপাড়া, মালিবাগ চৌধুরী পাড়া (নূর মসজিদের উত্তর মহল্লা সহ), মালিবাগ এবং মালিবাগ বাজার রোড, (সবুজবাগ অংশ)। তেজগাঁও শিল্প এলাকা। নাখাল পাড়া, আরজত পাড়া, সিভিল এভিয়েশন ষ্টাফ কোয়ার্টার। বড় মগবাজার, দিলু রোড, নিউ ইস্কাটন রোড, পশ্চিম মালিবাগ, মধ্য পেয়ারাবাগ ও গ্রীনওয়ে, উত্তর নয়া টোলা প্রথম ভাগ। মিরেরটেক, মিরবাগ, মধুবাগ, উত্তর নয়াটোলা দ্বিতীয় ভাগ, পূর্ব নয়াটোলা, দিক্ষণ নয়াটোলা, মগবাজার ওয়ারলেস কলোনী।
১৮.৯৮৭ বর্গ কিলোমিটার


জোন বা অঞ্চল-০৪
ওয়ার্ড-০৯, ওয়ার্ড-১০, ওয়ার্ড-১১, ওয়ার্ড-১২, ওয়ার্ড-১৩, ওয়ার্ড-১৪, ওয়ার্ড-১৬
বাগবাড়ী, হরিরামপুর, জহরাবাদ, বাজার পাড়া, বর্ধনবাড়ী, গোলারটেক, ছোটদিয়াবাড়ী জাহানাবাদ, কোটবাড়ী, আনন্দ নগর। গাবতলী জমিদারবাড়ী (হাছনাবাদ), গাবতলী ১ম, ২য় ও ৩য় কলোনী, গৈদারটেক, দারুস সালাম। কল্যাণপুর, পাইক পাড়া। আহম্মেদ নগর, দক্ষিণ বিশিল, শাহআলী বাগ, কালওয়ালা পাড়া, পাইকপাড়া ষ্টাফ কোয়ার্টার, শিক্ষা বোর্ড ষ্টাফ কোয়ার্টার এবং ওয়াকাপ কলোনী টোলারবাগ, বিএডিসি ষ্টাফ কোয়ার্টার। বড় বাগ, পীরের বাগ, মনিপুর। কাজী পাড়া, শেওড়া পাড়া, সেনপাড়া পর্বতা। ইব্রাহীমপুর, কাফরুল।
১১.৯৬২ বর্গ কিলোমিটার


জোন বা অঞ্চল-০৫
ওয়ার্ড-২৬, ওয়ার্ড-২৭, ওয়ার্ড-২৮, ওয়ার্ড-২৯, ওয়ার্ড-৩০, ওয়ার্ড-৩১, ওয়ার্ড-৩২, ওয়ার্ড-৩৩, ওয়ার্ড-৩৪
কাওরান বাজার, তেজতরী পাড়া, তেজকুনী পাড়া, রেলওয়ে কলোনী। রাজা বাজার, ইন্দিরা রোড, মনিপুরী পাড়া, শেরে বাংলা নগর, গ্রীন রোড। আগারগাঁও ষ্টাফ কোয়ার্টার, পশ্চিম আগারগাঁও, কাফরুল, তালতলা স্টাফ কোয়ার্টার, শ্যামলীি রোড নং- ১, মহাকাশ বিজ্ঞান ভবন জি টাইপ। মোহাম্মদপুর ব্লক-এফ, মোহাম্মদপুর ব্লক-সি, জহুরী মহল্লা। শ্যামলী রিং রোড, আদাবর, নজরুল বাগ, পি সি কালচার হাউজিং সোসাইটি, বায়তুল আমান ও সেকের টেক । মোহাম্মপুর ব্লক-ডি- ১, ২, ৩, ৪ ও ৫, আযম রোড, জাকির হুসেন রোড, ব্লক-ই, কাজী নজরুল ইসলাম রোড, ব্লক- ই। লালমাটিয়া ব্লক- এ, বি, সি, ডি, ই, এফ ও জি, নিউ কলোনী আসাদ গেট, খিলজী রোড, বাবর রোড, ব্লক- বি, গজনবী রোড ও হুমায়ুন রোড, রেসিডেন্সিয়াল মডেল স্কুল এন্ড কলেজ, মোহাম্মদপুর ব্লক-এ, আসাদ এ্যাভিনিউ, ইকবাল রোড, স্যার সৈয়দ রোড, আওরঙ্গজেব রোড, পিসি কালচার (পার্ক) । বসিলা, ওয়াশপুর, কাটাসুর, গ্রাফিক আর্টস ও শারীরিক শিক্ষা কলেজ, মোহাম্মদদিয়া হাউজিং সোসাইটি, বাঁশবাড়ী। জাফরাবাদ, উত্তর সুলতানগঞ্জ, রাজমূশুরী জাফরাবাদ, রায়ের বাজার, বিবির বাজার, শংকর, পূর্ব রায়ের বাজার, মধু বাজার ও পশ্চিম ধানমন্ডি।
১৮.৮০২ বর্গ কিলোমিটার


প্রশাসনিক কাঠামো
প্রতি ৫ বছর অন্তর সরাসরি ভোটের মাধ্যমে একজন মেয়র এবং প্রতিটি ওয়ার্ডে একজন করে কমিশনার নির্বাচন করা হয়। মেয়র সিটি কর্পোরেশনের কার্যনির্বাহী প্রধান হিসাবে কাজ করেন। মেয়রের অনুপস্থিতিতে সিটি কর্পোরেশন এর কার্যপরিচালনার জন্য একজন প্রশাসক থাকেন। প্রতি ১৮০ দিনের জন্য সরকার কর্তৃক এই প্রশাসক নিযুক্ত হন। এছাড়াও মহিলাদের জন্য ঢাকা দক্ষিণ সিটি কর্পোরেশনে সংরক্ষিত কমিশনার পদ রয়েছে।
ঢাকা উত্তর সিটি কর্পোরেশনে আছেন একজন প্রধান নির্বাহী কর্মকর্তা। তিনি সরকার কর্তৃক মনোনিত হন। কর্পোরেশনের যাবতীয় কার্যসম্পাদনের নিয়ন্ত্রক কর্তৃপক্ষের প্রধান নির্বাহী কর্মকর্তা হিসেবে তিনি দায়িত্ব পালন করেন।
এছাড়াও ঢাকা উত্তর সিটি কর্পোরেশনের বিভিন্নমুখী কার্য পরিচালনার জন্য আটটি স্ট্যান্ডিং কমিটিসহ একাধিক কমিটি কাজ করছে। প্রধান নির্বাহী কর্মকর্তা ও আঞ্চলিক দপ্তরের কর্মকর্তাগণের মধ্যে সমন্বয় সাধনের মাধ্যমে প্রশাসনিক ও অন্যান্য কার্যাবলী পরিচালনা করা হয়। ঢাকা উত্তর সিটি কর্পোরেশনের প্রায় ১১,০০০ কর্মচারী ঢাকা শহরের বিভিন্নমুখী সেবা ও দায়িত্ব পালন করছে।
তথ্যসূত্র


↑ ঢাকা উত্তর সিটি কর্পোরেশন (অক্টোবর ০৮, ২০১৪)। । সংগ্রহের তারিখ অক্টোবর ০৮, ২০১৪।  এখানে তারিখের মান পরীক্ষা করুন: |তারিখ=, |সংগ্রহের-তারিখ= (সাহায্য)উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ ঢাকা উত্তর সিটি কর্পোরেশন অফিসিয়াল ওয়েবসাইট (জুন ১৯, ২০১৬)। । সংগ্রহের তারিখ জুন ১৯, ২০১৬। উদ্ধৃতি টেমপ্লেট ইংরেজি প্যারামিটার ব্যবহার করেছে (link)


বহিঃসংযোগ



http://www.prothomalo.com/home/date/2011-11-29






ঢাকা প্রবেশদ্বার









দে



ঢাকা উত্তর ও দক্ষিণ সিটি কর্পোরেশনের ওয়ার্ডসমূহ






ঢাকা উত্তর সিটি কর্পোরেশন
ঢাকা দক্ষিণ সিটি কর্পোরেশন





ঢাকা উত্তর



০১
০২
০৩
০৪
০৫
০৬
০৭
০৮
০৯
১০
১১
১২
১৩
১৪
১৫





ঢাকা দক্ষিণ



০১
০২
৪০
৪১
৪২
৪৩
৪৪
৪৫












দে



 বাংলাদেশের সিটি কর্পোরেশন






ঢাকা (উত্তর)
ঢাকা (দক্ষিণ)
চট্টগ্রাম
খুলনা
রাজশাহী
সিলেট
বরিশাল
কুমিল্লা
নারায়ণগঞ্জ
রংপুর
গাজীপুর
ময়মনসিংহ











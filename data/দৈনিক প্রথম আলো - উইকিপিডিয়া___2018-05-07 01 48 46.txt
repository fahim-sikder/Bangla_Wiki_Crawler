
দৈনিক প্রথম আলো বাংলাদেশ থেকে এবং বাংলা ভাষায় প্রকাশিত একটি দৈনিক সংবাদপত্র। ১৯৯৮ সালের ৪ নভেম্বর এটি প্রথম প্রকাশিত হয়।



পরিচ্ছেদসমূহ


১ পত্রিকার বিবরণ
২ নিয়মিত আয়োজন
৩ সামাজিক প্রকল্পসমূহ

৩.১ গণিত অলিম্পিয়াড
৩.২ ভাষা প্রতিযোগ


৪ অন্যান্য উদ্যোগ
৫ সাময়িকী

৫.১ কিশোর আলো
৫.২ বিজ্ঞানচিন্তা


৬ সমালোচনা

৬.১ কার্টুন বিতর্ক


৭ তথ্যসূত্র
৮ বহিঃসংযোগ



পত্রিকার বিবরণ
প্রথম আলো 'ব্রডশিট' আকারে মুদ্রিত হয়। এতে বাদামি নিউজপ্রিন্ট কাগজ ব্যবহার করা হয়। কলাম সংখ্যা ৮। পত্রিকাটি চার রঙে মুদ্রিত। নিয়মিত সংখ্যা ২৪ পৃষ্ঠা। সপ্তাহে চার দিন মূল ব্রডশিট পত্রিকার সঙ্গে ম্যাগাজিন প্রকাশিত হয়। ১৯৯৮ সালের ৪ নভেম্বর এ পত্রিকাটি প্রথম প্রকাশিত হয়। পত্রিকাটি প্রতি শুক্রবারে অন্যদিন নামে সাময়িকী প্রকাশ করে।
২০০৫ খ্রিষ্টাব্দে রেমন ম্যাগসেসাই পুরস্কারপ্রাপ্ত সাংবাদিক ও রাজনীতিবিদ মতিউর রহমান এ পত্রিকার প্রতিষ্ঠাতা সম্পাদক।  ২০০৮ খ্রিষ্টাব্দ থেকে তিনি এ পত্রিকাটির প্রকাশক হিসাবেও দায়িত্ব পালন করছেন। পত্রিকাটি সামাজিক আন্দোলনের সংকেত হিসাবে প্রথমে যে শ্লোগানটি আপ্ত করে তা হলো 'যা কিছু ভালো তার সঙ্গে প্রথম আলো'। ২০০৮ খ্রিষ্টাব্দে তা পরিবর্তন করে 'বদলে যাও, বদলে দাও' শ্লোগানটি গ্রহণ করা হয়। ২০১৩ সালে প্রথম আলোর ১৫তম প্রতিষ্ঠাবার্ষিকী উপলক্ষে নতুন স্লোগান করা হয় 'পথ হারাবে না বাংলাদেশ।
নিয়মিত আয়োজন
প্রথম আলোর নিয়মিত আয়োজনে থাকে- সংবাদ, সম্পাদকীয়, সারা দেশ, বিশাল বাংলা, সারা বিশ্ব, খেলাধুলা, বিনোদন, পড়াশোনা, কম্পিউটার প্রতিদিন, চিঠিপত্র। ফিচারপাতা হিসাবে আছে- শনিবারে "ছুটির দিনে", রোববারে "স্বপ্ন নিয়ে" ও "বন্ধুসভা", সোমবারে "রস+আলো" ও মূল পাতায় "টেক সই", মঙ্গলবারে "নকশা", বুধবারে "অধুনা", বৃহস্পতিবারে "আনন্দ" এবং শুক্রবারে "সাহিত্য সাময়িকী", "গোল্লাছুট" ও "চাকরি বাকরি"। এছাড়া শুধুমাত্র চট্টগ্রাম অঞ্চলের পাঠকদের জন্য সপ্তাহে তিনদিন প্রকাশ হয় "আমার চট্টগ্রাম"। প্রতিদিনই মূল কাগজে উত্তারঞ্চলের পাঠকদের জন্য "আলোকিত উত্তর", দক্ষিণাঞ্চলের পাঠকদের জন্য "আলোকিত দক্ষিণ", "আলোকিত সিলেট" নামে বিভিন্ন আঞ্চলিক আয়োজন। প্রথম আলো'র অনেক পাঠক প্রিয় ফিচার পাতা বন্ধ হয়েগেছে। যেমন: "অন্য আলো", ঢাকার পাঠকদের জন্য "ঢাকায় থাকি" ইত্যাদি।
সামাজিক প্রকল্পসমূহ
সংবাদ পরিবেশনের পাশাপাশি বিভিন্ন সামাজিক কর্মকাণ্ডেও প্রথম আলো জড়িত আছে। এর মধ্যে রয়েছে এসিড সন্ত্রাস রোধ, মাদকবিরোধী আন্দোলনসহ নানা আয়োজন। পাশাপাশি কৃতি শিক্ষার্থী সংবর্ধনা। এছাড়াও বিভিন্ন অলিম্পিয়াড আয়োজনেও এই প্রতিষ্ঠান সহায়ক ভূমিকা পালন করে। এছাড়া জরুরি জাতীয় আপৎকালীন সময়ে প্রথম আলো ত্রাণ কার্যক্রম পরিচালনা করে থাকে। সকল অর্থ আসে পাঠক-পাঠিকাদের আর্থিক অবদান থেকে।[তথ্যসূত্র প্রয়োজন] এ জন্য স্থাপন করা হয়েছে প্রথম আলো ট্রাস্ট।
গণিত অলিম্পিয়াড
প্রথম আলোর নানা ধরনের সামাজিক কাজের মধ্যে গণিত অলিম্পিয়াড অন্যতম। প্রতি বছর নির্দিষ্ট সময়ে বাংলাদেশের বিভিন্ন অঞ্চলে শিক্ষার্থীদের অংশগ্রহণে গণিত অলিম্পিয়াড অনুষ্ঠিত হয়। জাতীয় পর্যায়ে গণিত অলিম্পিয়াড শেষে সেরা নির্বাচিতরা অংশ নেন আন্তর্জাতিক গণিত অলিম্পিয়াডে (আইএমও)।
ভাষা প্রতিযোগ
ভাষা প্রতিযোগ ২০০৫ সাল থেকে অনুষ্ঠিত হয়ে আসা একটি ভাষা বিষয়ক প্রতিযোগ খোনে চতুর্থ থেকে দ্বাদশ শ্রেণীর শিক্ষার্থীদের স্বতঃস্ফুর্ত অংশগ্রহণের সুযোগ রয়েছে। প্রথম আলো-এইচএসবিসি ব্যাংকের যৌথ ব্যবস্থাপনায় এই প্রতিযোগে এক ঘন্টার পরীক্ষা অনুষ্ঠিত হয়। এই উৎসবের সভাপতি আনিসুজ্জামান। এখন পর্যন্ত প্রায় ৯০০ স্কুলের ৬০,০০০+ শিক্ষার্থী এতে অংশ নিয়েছে। সাধারণত প্রতি বছর মার্চ মাসে এ প্রতিযোগের আয়োজন করা হয়।
অন্যান্য উদ্যোগ

প্রথম আলো জবস ডট কম
প্রথম আলো ব্লগ (অধুনালুপ্ত)
কিশোর আলো :২০১২ সালে প্রথম আলো কিশোর নববর্ষ সংখ্যা ১৪১৯ প্রথম প্রকাশিত হয়। এরপর ২০১৩ সালের এপ্রিল মাসে প্রকাশিত হয় প্রথম আলো কিশোর নববর্ষ সংখ্যা ১৪২০। ২০১৩ সালের অক্টোবর মাস থেকে নিয়মিত প্রকাশিত হয় শিশু কিশোর ম্যাগাজিন কিশোর আলো।
বিজ্ঞানচিন্তা:দেশের মানুষকে বিজ্ঞানমনস্ক করবার উদ্দেশ্যে ১৫ই অক্টোবর ২০১৬ সালে দৈনিক প্রথম আলো পত্রিকাটি বিজ্ঞানচিন্তা নামক সাময়িকীর যাত্রা শুরু করে।

সাময়িকী
কিশোর আলো
কিশোর আলো বাংলাদেশের একটি অসাধারণ ম্যাগাজিন। ম্যাগাজিনটি শিশু-কিশোর দের জন্য শিশুতোষ বিভিন্ন বিষয় ছাপিয়ে থাকে। প্রতিমাসের ৫ তারিখে ম্যাগাজিনটি প্রকাশিত হয়। প্রথম আলো পরিবারের সদস্য এই ম্যাগাজিনটি ইতোমধ্যেই শিশু-কিশোরদের মধ্যে আলোড়ন সৃষ্টি করেছে।
বিজ্ঞানচিন্তা
বিজ্ঞানচিন্তা দৈনিক প্রথম আলো কতৃক প্রকাশিত একটি বিজ্ঞান সাময়িকী। এটি ১৫ই অক্টোবর,২০১৬ থেকে যাত্রা শুরু করে। বর্তমানে প্রতি মাসের ১৫ তারিখ এটি প্রকাশিত হয়।বিজ্ঞান বিষয়ক তথ্যের ক্ষেত্রে সাময়িকীটি গুরুত্বপূর্ণ ভূমিকা পালন করে।
সমালোচনা
কার্টুন বিতর্ক
পত্রিকাটির প্রকাশনা বন্ধ হয়ে যাওয়া সাপ্তাহিক রম্য ম্যাগাজিন আলপিন ২০০৭ সালের ১৭ সেপ্টেম্বর সংখ্যায় বিড়ালের নামের আগে ইসলামিক নাম মোহাম্মদ ব্যবহার নিয়ে একটি কার্টুন ছাপে। বাংলাদেশী মুসলিম সংগঠনগুলি আন্দোলন ও রাজনৈতিক চাপ তৈরি করে। পরিস্থিতি স্থিতিশীল করতে তত্ত্বাবধায় সরকার আলপিনের ৪৩১তম সংখ্যাটির বিক্রয় নিষিদ্ধ ঘোষণা করে ও কার্টুনিস্টকে গ্রেফতার করে। প্রথম আলোর সম্পাদক জাতীয় মসজিদ বায়তুল মোকাররমের খতিবের কাছে ক্ষমা ও দুঃখ প্রকাশ করেন। পরবর্তীতে আলপিনের আদলে রস+আলো নামক আরেকটি ম্যাগাজিন প্রকাশ করা হয়।
তথ্যসূত্র


↑ 
↑ http://www.rmaf.org.ph/Awardees/Citation/CitationRahmanMat.htm
↑ । hsbc.com.bd। সংগ্রহের তারিখ ২০১৪–০৫–২৯। উদ্ধৃতি টেমপ্লেট ইংরেজি প্যারামিটার ব্যবহার করেছে (link) উদ্ধৃতি শৈলী রক্ষণাবেক্ষণ: তারিখ বিন্যাস (link)
↑ । দৈনিক প্রথম আলো। ২০১৩–০৮–০৮। সংগ্রহের তারিখ ২০১৪–০৫–২৯। উদ্ধৃতি টেমপ্লেট ইংরেজি প্যারামিটার ব্যবহার করেছে (link) উদ্ধৃতি শৈলী রক্ষণাবেক্ষণ: তারিখ বিন্যাস (link)
↑ । দৈনিক প্রথম আলো। ২০১৩–০৮–০৮। সংগ্রহের তারিখ ২০১৪–০৫–২৯। উদ্ধৃতি টেমপ্লেট ইংরেজি প্যারামিটার ব্যবহার করেছে (link) উদ্ধৃতি শৈলী রক্ষণাবেক্ষণ: তারিখ বিন্যাস (link)
↑ ক খ প্রথম আলো, 
↑ । প্রথম আলো। সংগ্রহের তারিখ ২০১৭-০৬-১২। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ । BBC News। 2007-09-21। সংগ্রহের তারিখ 2007-09-25।  এখানে তারিখের মান পরীক্ষা করুন: |তারিখ= (সাহায্য)উদ্ধৃতি টেমপ্লেট ইংরেজি প্যারামিটার ব্যবহার করেছে (link)


বহিঃসংযোগ



উইকিমিডিয়া কমন্সে  সংক্রান্ত মিডিয়া রয়েছে।



ফেসবুকে  
টুইটারে  










দে



 বাংলাদেশের সংবাদপত্র



বাংলা



দৈনিক আজাদী
দৈনিক আমাদের সময়
দৈনিক আমার দেশ
দৈনিক ইত্তেফাক
দৈনিক ইনকিলাব
দৈনিক কালের কণ্ঠ
দৈনিক জনকণ্ঠ
দৈনিক জনতা
দৈনিক নয়া দিগন্ত
দৈনিক প্রথম আলো
দৈনিক পূর্বকোণ
দৈনিক বীর চট্টগ্রাম মঞ্চ
দৈনিক ভোরের কাগজ
দৈনিক মানবকণ্ঠ
দৈনিক মানবজমিন
দৈনিক যুগান্তর
দৈনিক সকালের খবর
দৈনিক সমকাল
দৈনিক সংগ্রাম
দৈনিক সংবাদ
দৈনিক সুপ্রভাত বাংলাদেশ
বাংলাদেশ প্রতিদিন
যায়যায়দিন
দৈনিক বার্তা





ইংরেজি



দ্যা বাংলাদেশ টুডে
ঢাকা কুরিয়ার
ঢাকা ট্রিবিউন
দৈনিক প্রাইম নিউজ
দ্য ডেইলি স্টার
ডেইলি সান
দ্যা ফিনান্সিয়াল এক্সপ্রেস
দ্যা ইন্ডিপেন্ডেন্ট
নিউ এজ
নিউজ টুডে
দ্য বাংলাদেশ অবজার্ভার
উইকলি ব্লিটজ





অনলাইন সংবাদপত্র



বিডিনিউজ টোয়েন্টিফোর ডটকম
বাংলানিউজটোয়েন্টিফোর.কম
বাংলা মেইল ২৪
বার্তাবাংলা
বাংলা ট্রিবিউন





সংবাদ সংস্থা



বাংলাদেশ সংবাদ সংস্থা
ইউনাইটেড নিউজ অব বাংলাদেশ






স্থানাঙ্ক: 





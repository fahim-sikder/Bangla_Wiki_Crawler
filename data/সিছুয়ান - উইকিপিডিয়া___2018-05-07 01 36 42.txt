








সিছুয়ান গণপ্রজাতন্ত্রী চীনের একটি প্রদেশ। প্রদেশটি চীনের দক্ষিণ-পশ্চিম অংশে অবস্থিত। ভৌগলিকভাবে প্রদেশটি সিছুয়ান নিম্নভূমির প্রায় পুরোটা জুড়ে অবস্থিত, যার পশ্চিমে হিমালয় পর্বতমালা, উত্তরে তাবা পর্বতমালা এবং পূর্বে ইউনকুই পর্বতমালা। সিছুয়ান প্রদেশের রাজধানীর নাম ছেংতু।
প্রাচীনকালে সিছুয়ান অঞ্চলে পা এবং শু নামক দুইটি রাজ্য অবস্থিত ছিল। পরবর্তীতে ছিন রাজ্য এগুলিকে বিজয় করে নিজের অবস্থান দৃঢ় করে এবং চীনের প্রথম সম্রাটের চীন একত্রীকরণ প্রক্রিয়াকে ত্বরান্বিত করে। তিন রাজ্যের শাসনামলে লিউ পেইয়ের শু-এর ভিত্তি ছিল সিছুয়ান। ১৭শ শতকে ছাং শিয়েনচুং-এর বিদ্রোহে অঞ্চলটির ব্যাপক ধ্বংসসাধন হয়। কিন্তু মাঞ্চুরা অঞ্চলটি দখল করার পর ১৯শ শতকে এসে প্রদেশটি চীনের সবচেয়ে উৎপাদনশীল অঞ্চলে পরিণত হয়। ২য় বিশ্বযুদ্ধের সময় ছুংছিং তৎকালীন চীন প্রজাতন্ত্রের অস্থায়ী রাজধানী ছিল, ফলে জাপানিরা এর উপর ব্যাপক বোমাবর্ষণ করে। চীনের গৃহযুদ্ধের সময় সিছুয়ান প্রায় সবার শেষে সাম্যবাদীদের করায়ত্ত হয়। একে চার ভাগে ভাগ করে দেওয়া হয়। ১৯৫৯-৬১ সালে চীনের মহাদুর্ভিক্ষ পর্যায়ে সিছুয়ানের অনেক ক্ষতি হয়। কিন্তু তখনও এটি চীনের সবচেয়ে জনবহুল প্রদেশ ছিল। ১৯৯৭ সালে ছোংছিং পৌরসভাটিকে প্রদেশ থেকে আলাদা করে দেওয়া হয়।
সিছুয়ানের লোকেরা ম্যান্ডারিন ভাষার একটি স্থানীয় উপভাষা সিছুয়ানীয় ম্যান্ডারিন ভাষায় কথা বলে। এই ভাষাটি মিং রাজবংশের শাসনামলে ধীরে ধীরে রূপ পায় এবং বর্তমানে এতে প্রায় ১২ কোটি লোক কথা বলে (বিশ্বের ১০ম সর্বাধিক কথিত ভাষা হতে পারত)। সিছুয়ানের জলবায়ু উষ্ণ ও আর্দ্র। এখানকার লোকেরা ঝালযুক্ত রান্না খেতে পছন্দ করে। আধুনিক কালে এসে সিছুয়ানের নিজস্ব মরিচের পরিবর্তে মেক্সিকো থেকে আমদানিকৃত মরিচ দিয়ে রান্না করা হয়। সিছুয়ান রন্ধনপ্রণালীর সবচেয়ে বেশি বিখ্যাত দুইটি পদ হল কুং পাও মুরগী এবং মাপো তোফু।
টীকা


↑ এই ম্যান্ডারিন চীনা ব্যক্তিনাম বা স্থাননামটির বাংলা প্রতিবর্ণীকরণে উইকিপিডিয়া:বাংলা ভাষায় ম্যান্ডারিন চীনা শব্দের প্রতিবর্ণীকরণ শীর্ষক রচনাশৈলী নিদের্শিকাতে ব্যাখ্যাকৃত নীতিমালা অনুসরণ করা হয়েছে।


তথ্যসূত্র


↑ । Ministry Of Commerce - People's Republic Of China। সংগ্রহের তারিখ ৫ আগস্ট ২০১৩। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ । National Bureau of Statistics of China। ২৯ এপ্রিল ২০১১। ২৭ জুলাই ২০১৩ তারিখে  থেকে আর্কাইভ করা। সংগ্রহের তারিখ ৪ আগস্ট ২০১৩। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ 
《2015中国人类发展报告》
(PDF) (চীনা ভাষায়)। United Nations Development Programme China। ২০১৫। সংগ্রহের তারিখ ২০১৪-০৫-১৪। উদ্ধৃতি টেমপ্লেট ইংরেজি প্যারামিটার ব্যবহার করেছে (link)








দে



 গণপ্রজাতন্ত্রী চীনের প্রদেশ পর্যায়ের বিভাগসমূহ



প্রদেশসমূহ



আনহুই
ইউন্নান
কানসু
কুয়াংতুং
কুইচৌ
চচিয়াং
চিয়াংসু
চিয়াংশি
চিলিন
ছিংহাই
ফুচিয়েন
লিয়াওনিং
শাআনশি
শানতুং
শানশি
সিছুয়ান
হনান
হপেই
হাইনান
হুপেই
হুনান
হেইলুংচিয়াং








স্বায়ত্বশাসিত অঞ্চল



অন্তর্দেশীয় মঙ্গোলিয়া
কুয়াংশি
তিব্বত
নিংশিয়া
শিনচিয়াং





কেন্দ্রশাসিত পৌরসভাসমূহ



ছুংছিং
বেইজিং
থিয়েনচিন
সাংহাই





বিশেষ প্রশাসনিক অঞ্চলসমূহ



 হংকং¹
 মাকাও¹





অন্যান্য



তাইওয়ান¹






বিঃদ্রঃ: তাইওয়ান গণপ্রজাতন্ত্রী চীন দ্বারা দাবিকৃত কিন্তু প্রজাতন্ত্র চীন (তাইওয়ানের রাজনৈতিক অবস্থা দেখুন) দ্বারা পরিচালিত হয়। হংকং এবং মাকাও প্রাদেশিক পর্যায়ের বিভাগসমূহ হিসেবে দাবি করা হয়, কিন্তু সাংবিধানিক দলিলে তালিকাভুক্ত এবং যৌথ ঘোষণায় তাদের অবস্থাকে প্রথম-স্তরের বিভাগসমূহ হিসেবে ব্যাখ্যা করে।









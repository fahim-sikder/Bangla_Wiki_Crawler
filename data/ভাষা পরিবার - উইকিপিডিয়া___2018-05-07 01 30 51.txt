






দে



ভাষাবিজ্ঞান




ভাষা  · পৃথিবীর ভাষাসমূহ  · ভাষা পরিবারসমূহ  · লিখন পদ্ধতি  · পৃথিবীর লিখন পদ্ধতিসমূহ  · ইশারা ভাষা








ভাষিক তথ্য
আহরণ

ক্ষেত্রানুসন্ধানমূলক ভাষাবিজ্ঞান  · ভাষাংশ ভাষাবিজ্ঞান



তত্ত্বীয়
ভাষাবিজ্ঞান

বর্ণনামূলক/এককালিক ভাষাবিজ্ঞান  · ধ্বনিতত্ত্ব  · ধ্বনিবিজ্ঞান  · রূপমূলতত্ত্ব  · রূপধ্বনিতত্ত্ব  · বাক্যতত্ত্ব  · সঞ্জননী ব্যাকরণ  · অর্থবিজ্ঞান  · ভাষাতাত্ত্বিক শ্রেণীকরণবিদ্যা



ভাষা
ও সমাজ

প্রয়োগতত্ত্ব  · অধিবাচন বিশ্লেষণ  · ক্রিয়াবাদী ভাষাবিজ্ঞান  · সমাজভাষাবিজ্ঞান  · নৃতাত্ত্বিক ভাষাবিজ্ঞান  · জাতিভাষাবিজ্ঞান



ঐতিহাসিক
ভাষাবিজ্ঞান

ভাষা পরিবারসমূহ  · তুলনামূলক ভাষাবিজ্ঞান  · ব্যুৎপত্তি  · ব্যক্তিগত ভাষার বিবর্তনতত্ত্ব  · স্থান-নাম তত্ত্ব



ফলিত
ভাষাবিজ্ঞান

উপভাষাতত্ত্ব  · ভৌগলিক ভাষাবিজ্ঞান  · মনোভাষাবিজ্ঞান  · অভিধানবিজ্ঞান  · গাণিতিক বা গণনামূলক ভাষাবিজ্ঞান  · মাতৃভাষা অর্জন  · দ্বিতীয় ভাষা অর্জন  · বহুভাষিকতা  · আদালতি ভাষাবিজ্ঞান  · চিকিৎসা ভাষাবিজ্ঞান  · ভাষানুবাদ  · ভাষা পরিকল্পনা  · শিক্ষামূলক ভাষাবিজ্ঞান  · স্নায়ুভাষাবিজ্ঞান



ইতিহাস

ভাষার উৎস  · ভাষাবিজ্ঞানের ইতিহাস



ভাষাবিজ্ঞান
ও সাহিত্য

সাংস্কৃতিক ভাষাতত্ত্ব  · শৈলীবিজ্ঞান  · ছন্দোবিজ্ঞান  · অলংকারশাস্ত্র



অন্যান্য

ভাষাবিজ্ঞানীদের তালিকা  · অসমাধানকৃত সমস্যাসমূহ  · পরিভাষা  · সংকেতবিজ্ঞান






একটি ভাষা পরিবার (ইংরেজি: Language family) বলতে বংশগতভাবে সম্পর্কিত একাধিক ভাষাকে বোঝায় ও বলা হয় এগুলো একটি সাধারণ আদি-ভাষা থেকে উদ্ভূত। বেশীর ভাগ ভাষাই কোনও না কোনও ভাষা পরিবারের অন্তর্গত। বিশ্বে প্রায় ১০০রও বেশি ভাষা পরিবার বিদ্যমান। এদের মধ্যে প্রধান ১০টির সংক্ষিপ্ত বর্ণনা নিচে দেয়া হল। 


পরিচ্ছেদসমূহ


১ ইন্দো-ইউরোপীয় ভাষা পরিবার
২ উরালীয় ভাষা পরিবার
৩ আলতায়ীয় ভাষা পরিবার
৪ চীনা-তিব্বতি ভাষা পরিবার
৫ মালয়-পলিনেশীয় ভাষা পরিবার
৬ আফ্রো-এশীয় ভাষা পরিবার
৭ ককেশীয় ভাষা পরিবার
৮ দ্রাবিড় ভাষা পরিবার
৯ অস্ট্রো-এশীয় ভাষা পরিবার
১০ নাইজার-কঙ্গো ভাষা পরিবার



ইন্দো-ইউরোপীয় ভাষা পরিবার
মূল নিবন্ধ: ইন্দো-ইউরোপীয় ভাষা-পরিবার
এই ভাষা পরিবারটির অন্তর্গত ভাষাতেই পৃথিবীর সর্বাধিক মানুষ কথা বলে এবং এই ভাষা পরিবারের উপরেই সবচেয়ে বেশি গবেষণা হয়েছে। এই ভাষা পরিবারের অন্তর্গত ভাষাগুলির মধ্যে আছে ইংরেজি ভাষা, স্পেনীয় ভাষা, পর্তুগিজ ভাষা, ফরাসি ভাষা, ইতালীয় ভাষা, জার্মান ভাষা, সুয়েডীয় ভাষা, রুশ ভাষা, গ্রিক ভাষা, ফার্সি ভাষা, পশ্‌তু ভাষা, উর্দু ভাষা, সিন্ধি ভাষা, হিন্দি ভাষা, গুজরাটি ভাষা, পাঞ্জাবি ভাষা, মারাঠি ভাষা, বাংলা ভাষা, ওড়িয়া ভাষা, অসমীয়া ভাষা, ইত্যাদি ভাষা। এছাড়াও আছে ধ্রুপদী ভাষা যেমন সংস্কৃত ভাষা, লাতিন ভাষা ও আদি পারসিক ভাষা।
ইন্দো-ইউরোপীয় ভাষাগুলিকে চারটি প্রধান শাখায় ভাগ করা যায়:

ইন্দো-ইরানীয় ভাষাসমূহ
রোমান্স ভাষাসমূহ
জার্মানীয় ভাষাসমূহ
বাল্টো-স্লাভীয় ভাষাসমূহ

উরালীয় ভাষা পরিবার
মূল নিবন্ধ: উরালীয় ভাষাসমূহ
ইউরোপ ও সাইবেরিয়ায় অবস্থিত একটি ভাষা পরিবার যাদের বিশেষ্যপদের সংগঠন জটিল। অন্তর্গত ভাষাগুলির মধ্যে আছে হাঙ্গেরীয়, ফিনীয়, মর্দভিন, ইত্যাদি।
আলতায়ীয় ভাষা পরিবার
মূল নিবন্ধ: আলতায়ীয় ভাষাসমূহ
তুরষ্ক থেকে মধ্য এশিয়া পর্যন্ত বিস্তৃত ভাষা পরিবার। অন্তর্গত ভাষাগুলির মধ্যে আছে তুর্কি, উজবেক, মঙ্গোলীয়, এবং (মতভেদে) কোরীয় ও জাপানি ভাষা। এই ভাষাগুলিতে স্বরসঙ্গতি পরিলক্ষিত হয়।
চীনা-তিব্বতি ভাষা পরিবার
মূল নিবন্ধ: চীনা-তিব্বতি ভাষাসমূহ
একটি গুরুত্বপূর্ণ এশীয় ভাষা পরিবার। বিশ্বের সবচেয়ে বেশি কথিত ভাষা ম্যান্ডারিন চীনা এই ভাষা পরিবারের অন্তর্গত। এই ভাষাগুলি একাক্ষরিক ও সুরপ্রধান (tonal)।
মালয়-পলিনেশীয় ভাষা পরিবার
মূল নিবন্ধ: মালয়-পলিনেশীয় ভাষাসমূহ
ভারত ও প্রশান্ত মহাসাগরের বুক জুড়ে এবং দক্ষিণ-পূর্ব এশিয়াতে এই ভাষা পরিবারের প্রায় ১০০০ ভাষা বিদ্যমান। অন্তর্গত ভাষাগুলির মধ্যে আছে মালয়, ইন্দোনেশীয়, মাওরি ও হাওয়াই ভাষা।
আফ্রো-এশীয় ভাষা পরিবার
মূল নিবন্ধ: আফ্রো-এশীয় ভাষাসমূহ
এই ভাষা পরিবারের ভাষাগুলি মধ্যপ্রাচ্য ও উত্তর আফ্রিকা জুড়ে বিস্তৃত। এদের মধ্যে আরবি ও হিব্রু সবচেয়ে গুরুত্বপূর্ণ।
ককেশীয় ভাষা পরিবার
মূল নিবন্ধ: ককেশীয় ভাষাসমূহ
কৃষ্ণ সাগর ও কাস্পিয়ান সাগরের মধ্যবর্তী ককেশাস পর্বতমালা অঞ্চলে এই ভাষা পরিবারের ভাষাগুলি কথিত হয়। জর্জীয় ও চেচেন ভাষা এখানকার মূল ভাষা। এই ভাষাগুলি বহুসংখ্যক ব্যঞ্জনধ্বনির জন্য পরিচিত।
দ্রাবিড় ভাষা পরিবার
মূল নিবন্ধ: দ্রাবিড় ভাষাসমূহ
এইগুলি দক্ষিণ ভারতের ভাষা। তামিল, তেলুগু, কন্নড় ও মালয়ালম ভাষা সবচেয়ে বেশি প্রচলিত চারটি দ্রাবিড় ভাষা।
অস্ট্রো-এশীয় ভাষা পরিবার
মূল নিবন্ধ: অস্ট্রো-এশীয় ভাষাসমূহ
এশিয়ায় বিছিন্নভাবে ছড়িয়ে থাকা ভাষা পরিবার। পূর্ব ভারত থেকে ভিয়েতনাম পর্যন্ত এদের বিস্তৃতি। ভিয়েতনামীয় ও খ্‌মের ভাষা অন্যতম উদাহরণ।
নাইজার-কঙ্গো ভাষা পরিবার
মূল নিবন্ধ: নাইজার-কঙ্গো ভাষাসমূহ
এই ভাষা পরিবার মূলত সাহারা মরুভূমির দক্ষিণে কথিত আফ্রিকার ভাষাগুলি নিয়ে গঠিত। সোয়াহিলি, স্‌হোনা, খোসা ও জুলু এই পরিবারের ভাষার উদাহরণ।


ভাষাবিজ্ঞান বিষয়ক এই নিবন্ধটি অসম্পূর্ণ। আপনি চাইলে  উইকিপিডিয়াকে সাহায্য করতে পারেন।


দে
আ











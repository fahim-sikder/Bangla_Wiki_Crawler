


হিন্দুধর্ম


ধারাবাহিকের অংশ







হিন্দু
ইতিহাস






দর্শন


ঈশ্বর



ব্রহ্ম
ঈশ্বর



ঈশ্বরের এককত্বে বিশ্বাস
বিশ্বাস
ঈশ্বর এবং লিঙ্গ



জীবন



৮ প্রকৃতি
আত্মা
বুদ্ধি
মন
শ্রবণ
স্পর্শণ
দর্শন
স্বাদন
গন্ধণ




৪ পুরুষার্থ
(ধর্ম • অর্থ • কাম • মোক্ষ)





নীতিশাস্ত্র



আইন
সনাতন ধর্ম
অনুশাসন
অহিংসা
আস্তিক্য
অপরিগ্রহ
ব্রহ্মচর্য
সত্য







পরিত্রাণ



জ্ঞানযোগ
কর্মযোগ
ভক্তিযোগ












বিদ্যালয়


ষড়আস্তিক বিদ্যালয়



সাংখ্য
যোগ
ন্যায়

বৈশেষিক
পূর্ব মীমাংসা




উত্তর মীমাংসা (বেদান্ত)
(দ্বৈত • অদ্বৈত বেদান্ত • বিশিষ্টাদ্বৈত)




অন্যান্য সনাতন বিদ্যালয়



পাশুপত
শৈবধর্ম
প্রত্যভিজ্ঞা
রসেশ্বর
পাণিনি দর্শন












উপাস্য


ত্রিমূর্তি



ব্রহ্মা
বিষ্ণু
শিব






অন্যান্য মৌলিক দেব / দেবী



আধুনিক


সরস্বতী
লক্ষ্মী
পার্বতী
মহাশক্তি
দুর্গা
কালী
গণেশ
কার্তিক
আয়াপ্পা
রাম
কৃষ্ণ
হনুমান







বৈদিক


প্রজাপতি
রুদ্র
ইন্দ্র
অগ্নি
অপাং নপাত্
দ্যৌ
ভূমি
বরুণ
বায়ু













শাস্ত্র


বেদ



ঋগ্বেদ
যজুর্বেদ
সামবেদ
অথর্ববেদ






বিভাগ



সংহিতা
ব্রাহ্মণ
আরণ্যক
উপনিষদ্‌







উপবেদ



আয়ুর্বেদ
ধনুর্বেদ

গন্ধর্ববেদ
স্থাপত্যবেদ







বেদাঙ্গ



শিক্ষা
ছন্দ
ব্যাকরণ

নিরুক্ত
কল্প
জ্যোতিষ







উপনিষদ্‌
ঋগ্বৈদিক
ঐতরেয়
যজুর্বৈদিক


বৃহদারণ্যক
ঈশোপনিষদ
তৈত্তিরীয়

কঠোপনিষদ
শ্বেতাশ্বেতর



সামবৈদিক


ছান্দগ্যো
কেন



অথর্ববৈদিক


মুণ্ডক
মাণ্ডুক্য
প্রশ্ন







পুরাণ
ব্রহ্ম


ব্রহ্ম
ব্রহ্মাণ্ড
ব্রহ্মবৈবর্ত
মার্কণ্ডেয়
ভবিষ্য



বৈষ্ণব


বিষ্ণু
ভাগবত
নারদীয়

গরুড়
পদ্ম



শৈব


শিব
লিঙ্গ
স্কন্দ
অগ্নি
বায়ু







ইতিহাস



রামায়ণ
মহাভারত







অন্যান্য শাস্ত্র



ভগবদ্গীতা
ধর্মশাস্ত্র
মনুস্মৃতি
অর্থশাস্ত্র
যোগবাশিষ্ঠ
সূত্র
স্তোত্র

তন্ত্র
যোগসূত্র
বেদ







শাস্ত্রের শ্রেণীবিভাগ



শ্রুতি
স্মৃতি







হিন্দুশাস্ত্রের সময়কাল









উপাসনা


পূজা



পূজা
জপ
ভজন
যজ্ঞ
হোম
তীর্থস্থানT
নৈবেদ্য
মন্দির

বিগ্রহ
ভক্তি






প্রায়শ্চিত্ত



তপ
ধ্যান
দান







ষোড়শ সংস্কার



গর্ভাধান
পুংসবন
সীমন্তোন্নয়ন
জাতকর্ম
নামকরণ
নিষ্ক্রমণ
অন্নপ্রাশন
চূড়াকরণ
কর্ণভেদ
বিদ্যারম্ভ
উপনয়ন
প্রৈশার্থ
কেশান্ত
ঋতুশুদ্ধি
সমাবর্তন
বিবাহ
অন্ত্যেষ্টি







আশ্রম ধর্ম
আশ্রম


ব্রহ্মচর্য
গার্হস্থ্য

বানপ্রস্থ
সন্ন্যাস







উৎসব



নবরাত্রি
বিজয়াদশমী (দশেরা)
দীপাবলি
শিবরাত্রি
দোলযাত্রা
কুম্ভমেলা
রথযাত্রা
বিশু
বিহু
বৈশাখী
পুতান্ডু
গণেশ চতুর্থী
ওনাম
রামনবমী
জন্মাষ্টমী
রাখি বন্ধন
দুর্গাপূজা












গুরু, সন্ত, দার্শনিক


প্রাচীন



গৌতম
অঙ্গিরস
কশ্যপ
বাল্মীকি
বেদব্যাস
জৈমিনি
কণাদ
কপিল
পাণিনি
পতঞ্জলি
উদ্দালক
Raikva
সত্যকাম জাবাল
যাজ্ঞ্যবল্ক
অষ্টবক্র
অন্নমাচার্য
নায়নার
আল্বার






মধ্যযুগীয়



আদি শঙ্কর
বাসব
দ্যাঁনেশ্বর
চৈতন্য
গঙ্গেশ উপাধ্যায়
গৌড়পাদ
জয়ন্ত ভট্ট
কবীর
কুমারিলা ভট্ট
মধুসূদন
মাধব
নামদেব
নিম্বার্ক
প্রভাকর
রঘুনাথ শিরোমণি
রামানুজ
শংকরদেব
শ্যাম শাস্ত্রী
বেদান্ত দেশিকা
ত্যাগরাজ
তুকারাম
তুলসীদাস
বাচস্পতি মিশ্র
বল্লভ
বিদ্যারণ্য







আধুনিক



অরবিন্দ
কুমারস্বামী
দয়ানন্দ সরস্বতী
গান্ধী
কৃষ্ণেন্দু
নারায়ণ গুরু
প্রভুপাদ
রামকৃষ্ণ
রামনা মহর্ষী
রাধাকৃষ্ণণ
শিবানন্দ
কৃষ্ণমূর্তি
বিবেকানন্দ
যোগানন্দ
রানাডে












অন্যান্য বিষয়



পঞ্জিকা
সমালোচনা
গোষ্ঠী
মূর্তি শিল্প
পুরাণ
জাতীয়তাবাদ (হিন্দুত্ব)
অত্যাচার
তীর্থস্থান



হিন্দুধর্ম এবং জৈনধর্ম / এবং ইহুদীধর্ম
দেশ অনুসারে হিন্দুধর্ম








হিন্দুধর্মের শব্দকোষ
 হিন্দুধর্ম প্রবেশদ্বার







দে






কালী বা কালিকা হলেন একজন হিন্দু দেবী। তাঁর অন্য নাম শ্যামা বা আদ্যাশক্তি। প্রধানত শাক্ত সম্প্রদায় কালীপূজা করে থাকে। তন্ত্র অনুসারে, কালী দশমহাবিদ্যা নামে পরিচিত দশজন প্রধান তান্ত্রিক দেবীর প্রথম। শাক্ত মতে, কালী বিশ্বব্রহ্মাণ্ড সৃষ্টির আদি কারণ। বাঙালি হিন্দু সমাজে কালীর মাতৃরূপের পূজা বিশেষ জনপ্রিয়।
পুরাণ ও তন্ত্র সাহিত্যে কালীর বিভিন্ন রূপের বর্ণনা পাওয়া যায়। এগুলি হল: দক্ষিণাকালী, ভদ্রকালী, সিদ্ধকালী, গুহ্যকালী, শ্মশানকালী, মহাকালী, রক্ষাকালী ইত্যাদি। আবার বিভিন্ন মন্দিরে "ব্রহ্মময়ী", "ভবতারিণী", "আনন্দময়ী", "করুণাময়ী" ইত্যাদি নামে কালীপ্রতিমা পূজা করা হয়। এই সব রূপের মধ্যে দক্ষিণাকালীর বিগ্রহই সর্বাধিক পরিচিত ও পূজিত। দক্ষিণাকালী চতুর্ভূজা। তাঁর চার হাতে খড়্গ, অসুরের ছিন্ন মুণ্ড, বর ও অভয়মুদ্রা রয়েছে। তাঁর গলায় রয়েছে নরমুণ্ডের মালা। দেবীর গায়ের রং কালো। মাথায় আলুলায়িত চুল এবং তিনি শিবের বুকে ডান পা আগে রেখে দণ্ডায়মান।
ব্রহ্মযামল নামক তন্ত্রগ্রন্থের মতে, কালী বঙ্গদেশের অধিষ্ঠাত্রী দেবী। কার্ত্তিক মাসের অমাবস্যা তিথিতে দীপান্বিতা কালীপূজা বিশেষ জাঁকজমক সহকারে পালিত হয়। এছাড়া মাঘ মাসের চতুর্দশী তিথিতে রটন্তী কালীপূজা ও জ্যৈষ্ঠ মাসে ফলহারিণী কালীপূজাও বিশেষ জনপ্রিয়। অনেক জায়গায় প্রতি অমাবস্যা এবং প্রতি মঙ্গলবার ও শনিবারে কালীপূজা হয়ে থাকে।
কালী দেবীর উপাসকরা হিন্দু বাঙালি সমাজে বিশেষ সম্মান পেয়ে থাকেন। এঁদের মধ্যে উল্লেখযোগ্য হলেন কৃষ্ণানন্দ আগমবাগীশ, সাধক বামাক্ষ্যাপা, রামকৃষ্ণ পরমহংস ও তাঁর শিষ্য স্বামী বিবেকানন্দ, রামপ্রসাদ সেন, কমলাকান্ত ভট্টাচার্য প্রমুখ। কালীকে বিষয়বস্তু করে রচিত ‘শ্যামাসংগীত’ বাংলা সাহিত্য ও সংগীত ধারার একটি গুরুত্বপূর্ণ বর্গ। রামপ্রসাদ সেন, কমলাকান্ত ভট্টাচার্য প্রমুখ কালী সাধকেরা এবং কাজী নজরুল ইসলাম, দ্বিজেন্দ্রলাল রায় প্রমুখ বিশিষ্ট কবিরা অনেক উৎকৃষ্ট শ্যামাসংগীত লিখেছেন। স্বামী বিবেকানন্দ ‘মৃত্যুরূপা কালী’ নামে একটি দীর্ঘকবিতা এবং তাঁর শিষ্যা ভগিনী নিবেদিতা মাতৃরূপা কালী নামে একটি প্রবন্ধ গ্রন্থ রচনা করেছিলেন।
পশ্চিমবঙ্গের রাজধানী কলকাতায় অনেক কালীমন্দির আছে। তাই ভারতের অন্যান্য অঞ্চলে কালীকে "কলকাত্তাওয়ালি" (কলকাতানিবাসিনী) বলা হয়। কলকাতার সবচেয়ে বিখ্যাত কালীমন্দিরটি হল কালীঘাট মন্দির। এটি একটি সতীপীঠ। এছাড়া দক্ষিণেশ্বর কালীবাড়ি, আদ্যাপীঠ, ঠনঠনিয়া কালীবাড়ি, ফিরিঙ্গি কালীবাড়ি ইত্যাদি কলকাতা অঞ্চলের বিখ্যাত কয়েকটি কালী মন্দির। এছাড়া লালনার সিদ্ধেশ্বরী কালীবাড়ি, দক্ষিণ চব্বিশ পরগনার ময়দা কালীবাড়ি, উত্তর চব্বিশ পরগনার হালিশহরের রামপ্রসাদী কালী মন্দির ইত্যাদি পশ্চিমবঙ্গের বিখ্যাত কয়েকটি কালীমন্দির। বাংলাদেশের রাজধানী ঢাকা শহরে অবস্থিত রমনা কালীমন্দির খুবই প্রাচীন একটি কালীমন্দির। ভারতের রাজধানী নতুন দিল্লির নতুন দিল্লি কালীবাড়ি একটি ঐতিহ্যপূর্ণ কালীমন্দির।



পরিচ্ছেদসমূহ


১ নাম-ব্যুৎপত্তি
২ রূপভেদ

২.১ অষ্টধা কালী

২.১.১ দক্ষিণাকালী
২.১.২ সিদ্ধকালী
২.১.৩ গুহ্যকালী
২.১.৪ মহাকালী
২.১.৫ ভদ্রকালী
২.১.৬ চামুণ্ডাকালী
২.১.৭ শ্মশানকালী
২.১.৮ শ্রীকালী




৩ কালীপূজা
৪ চিত্রশালা
৫ আরও দেখুন
৬ পাদটীকা
৭ আরও পড়ুন
৮ বহিঃসংযোগ



নাম-ব্যুৎপত্তি

‘কালী’ শব্দটি ‘কাল’ শব্দের স্ত্রীলিঙ্গ। এই শব্দের অর্থ ‘কৃষ্ণ’ (কালো) বা ‘ঘোর বর্ণ’। হিন্দু মহাকাব্য মহাভারত-এ যে ভদ্রকালীর উল্লেখ আছে, তা দেবী দুর্গারই একটি রূপ। মহাভারত-এ ‘কালরাত্রি’ বা ‘কালী’ নামে আরও এক দেবীর উল্লেখ পাওয়া যায়। ইনি যুদ্ধে নিহত যোদ্ধৃবর্গ ও পশুদের আত্মা বহন করেন। আবার হরিবংশ গ্রন্থে কালী নামে এক দানবীর উল্লেখ পাওয়া যায়।
‘কাল’ শব্দের দুটি অর্থ রয়েছে: ‘নির্ধারিত সময়’ ও ‘মৃত্যু’। কিন্তু দেবী প্রসঙ্গে এই শব্দের মানে "সময়ের থেকে উচ্চতর"। সমোচ্চারিত শব্দ ‘কালো’র সঙ্গে এর কোনো সম্পর্ক না থাকলেও, সংস্কৃত সাহিত্যের বিশিষ্ট গবেষক টমাস কবার্নের মতে, ‘কালী’ শব্দটি ‘কৃষ্ণবর্ণ’ বোঝানোর জন্যও ব্যবহৃত হতে পারে।
রূপভেদ
তন্ত্র পুরাণে দেবী কালীর একাধিক রূপভেদের উল্লেখ পাওয়া যায়। তোড়লতন্ত্র অনুসারে, কালী আট প্রকার। যথা: দক্ষিণকালিকা, সিদ্ধকালিকা, গুহ্যকালিকা, শ্রীকালিকা, ভদ্রকালী, চামুণ্ডাকালিকা, শ্মশানকালিকা ও মহাকালী। মহাকাল সংহিতার অনুস্মৃতিপ্রকরণে নয় প্রকার কালীর উল্লেখ পাওয়া যায়। যথা: দক্ষিণাকালী, ভদ্রকালী, শ্মশানকালী, কালকালী, গুহ্যকালী, কামকলাকালী, ধণকালিকা, সিদ্ধিকালী, সিদ্ধিকালী, চণ্ডিকালিকা। অভিনব গুপ্তের তন্ত্রালোক ও তন্ত্রসার গ্রন্থদ্বয়ে কালীর ১৩টি রূপের উল্লেখ আছে। যথা: সৃষ্টিকালী, স্থিতিকালী, সংহারকালী, রক্তকালী, যমকালী, মৃত্যুকালী, রুদ্রকালী, পরমার্ককালী, মার্তণ্ডকালী, কালাগ্নিরুদ্রকালী, মহাকালী, মহাভৈরবঘোর ও চণ্ডকালী। জয়দ্রথ যামল গ্রন্থে কালীর যে রূপগুলির নাম পাওয়া যায়, সেগুলি হল: ডম্বরকালী, রক্ষাকালী, ইন্দীবরকালিকা, ধনদকালিকা, রমণীকালিকা, ঈশানকালিকা, জীবকালী, বীর্যকালী, প্রজ্ঞাকালী ও সপ্তার্নকালী।
অষ্টধা কালী
দক্ষিণাকালী
মূল নিবন্ধ: দক্ষিণাকালী

দক্ষিণাকালীর কালীর সর্বাপেক্ষা প্রসিদ্ধ মূর্তি। ইনি প্রচলিত ভাষায় শ্যামাকালী নামে আখ্যাতা। দক্ষিণাকালী করালবদনা, ঘোরা, মুক্তকেশী, চতুর্ভূজা এবং মুণ্ডমালাবিভূষিতা। তাঁর বামকরযুগলে সদ্যছিন্ন নরমুণ্ড ও খড়্গ; দক্ষিণকরযুগলে বর ও অভয় মুদ্রা। তাঁর গাত্রবর্ণ মহামেঘের ন্যায়; তিনি দিগম্বরী। তাঁর গলায় মুণ্ডমালার হার; কর্ণে দুই ভয়ানক শবরূপী কর্ণাবতংস; কটিদেশে নরহস্তের কটিবাস। তাঁর দন্ত ভয়ানক; তাঁর স্তনযুগল উন্নত; তিনি ত্রিনয়নী এবং মহাদেব শিবের বুকে দণ্ডায়মান। তাঁর দক্ষিণপদ শিবের বক্ষে স্থাপিত। তিনি মহাভীমা, হাস্যযুক্তা ও মুহুর্মুহু রক্তপানকারিনী।
তাত্ত্বিকের তাঁর নামের যে ব্যাখ্যা দেন তা নিম্নরূপ: দক্ষিণদিকের অধিপতি যম যে কালীর ভয়ে পলায়ন করেন, তাঁর নাম দক্ষিণাকালী। তাঁর পূজা করলে ত্রিবর্ণা তো বটেই সর্বোপরি সর্বশ্রেষ্ঠ ফলও দক্ষিণাস্বরূপ পাওয়া যায়। বাংলা তথা হিন্দু বাঙালির গৃহে এই পূজার প্রচলনে নবদ্বীপের তন্ত্রসাধক কৃষ্ণানন্দ আগমবাগীশ দক্ষিণাকালীর শান্তি রূপকল্পনা করেন। সপ্তদশ শতকের মাঝামাঝি সময়ে তিনি নবদ্বীপে নিজের হাতে কালী প্রতিমা প্রতিষ্ঠা করে পূজা করেন, যা আগমেশ্বরী মাতা নামে খ্যাত।
সিদ্ধকালী
সিদ্ধকালী কালীর একটি অখ্যাত রূপ। গৃহস্থের বাড়িতে সিদ্ধকালীর পূজা হয় না; তিনি মূলত সিদ্ধ সাধকদের ধ্যান আরাধ্যা। কালীতন্ত্র-এ তাঁকে দ্বিভূজা রূপে কল্পনা করা হয়েছে। অন্যত্র তিনি ব্রহ্মরূপা ভুবনেশ্বরী। তাঁর মূর্তিটি নিম্নরূপ: দক্ষিণহস্তে ধৃত খড়্গের আঘাতে চন্দ্রমণ্ডল থেকে নিঃসৃত অমৃত রসে প্লাবিত হয়ে বামহস্তে ধৃত একটি কপালপাত্রে সেই অমৃত ধারণ করে পরমানন্দে পানরতা। তিনি সালংকারা। তাঁর বামপদ শিবের বুকে ও বামপদ শিবের উরুদ্বয়ের মধ্যস্থলে সংস্থাপিত।
গুহ্যকালী
মূল নিবন্ধ: গুহ্যকালী

গুহ্যকালী বা আকালীর রূপ গৃহস্থের নিকট অপ্রকাশ্য। তিনি সাধকদের আরাধ্য। তাঁর রূপকল্প ভয়ংকর: গুহ্যকালীর গাত্রবর্ণ গাঢ় মেঘের ন্যায়; তিনি লোলজিহ্বা ও দ্বিভূজা; গলায় পঞ্চাশটি নরমুণ্ডের মালা; কটিতে ক্ষুদ্র কৃষ্ণবস্ত্র; স্কন্ধে নাগযজ্ঞোপবীত; মস্তকে জটা ও অর্ধচন্দ্র; কর্ণে শবদেহরূপী অলংকার; হাস্যযুক্তা, চতুর্দিকে নাগফণা দ্বারা বেষ্টিতা ও নাগাসনে উপবিষ্টা; বামকঙ্কণে তক্ষক সর্পরাজ ও দক্ষিণকঙ্কণে অনন্ত নাগরাজ; বামে বৎসরূপী শিব; তিনি নবরত্নভূষিতা; নারদাদিঋষিগণ শিবমোহিনী গুহ্যকালীর সেবা করেন; তিনি অট্টহাস্যকারিণী, মহাভীমা ও সাধকের অভিষ্ট ফলপ্রদায়িনী। গুহ্যকালী নিয়মিত শবমাংস ভক্ষণে অভ্যস্তা।
মুর্শিদাবাদ-বীরভূম সীমান্তবর্তী আকালীপুর গ্রামে মহারাজা নন্দকুমার প্রতিষ্ঠিত গুহ্যকালীর মন্দিরের কথা জানা যায়। মহাকাল সংহিতা মতে, নববিধা কালীর মধ্যে গুহ্যকালীই সর্বপ্রধানা। তাঁর মন্ত্র বহু – প্রায় আঠারো প্রকারের।
মহাকালী
মূল নিবন্ধ: মহাকালী
তন্ত্রসার গ্রন্থমতে, মহাকালী পঞ্চবক্ত্রা ও পঞ্চদশনয়না। তবে শ্রীশ্রীচণ্ডী-তে তাঁকে আদ্যাশক্তি, দশবক্ত্রা, দশভূজা, দশপাদা ও ত্রিংশল্লোচনা রূপে কল্পনা করা হয়েছে। তাঁর দশ হাতে রয়েছে যথাক্রমে খড়্গ,চক্র,গদা,ধনুক,বাণ,পরিঘ,শূল,ভূসুণ্ডি,নরমুণ্ড ও শঙ্খ। ইনিও ভৈরবী; তবে গুহ্যকালীর সঙ্গে এঁর পার্থক্য রয়েছে। ইনি সাধনপর্বে ভক্তকে উৎকট ভীতি প্রদর্শন করলেও অন্তে তাঁকে রূপ, সৌভাগ্য, কান্তি ও শ্রী প্রদান করেন।
মার্কণ্ডেয় চণ্ডীর প্রথম চরিত্র শ্রী শ্রী মহাকালীর ধ্যানমন্ত্র এইরূপ
ওঁ খড়্গং চক্রগদেষুচাপপরিঘান শূলং ভুসূণ্ডিং শিরঃ| শঙ্খং সন্দধতীং করৈস্ত্রিনয়নাং সর্বাঙ্গভূষাবৃতাম্ || নীলাশ্মদ্যুতিমাস্যপাদদশকাং সেবে মহাকালিকাম্ | যামস্তৌচ্ছয়িতে হরৌ কমলজো হন্তুং মধুং কৈটভম্ ||

ভদ্রকালী
মূল নিবন্ধ: ভদ্রকালী

ভদ্রকালী নামের ভদ্র শব্দের অর্থ কল্যাণ এবং কাল শব্দের অর্থ শেষ সময়। যিনি মরণকালে জীবের মঙ্গলবিধান করেন, তিনিই ভদ্রকালী। ভদ্রকালী নামটি অবশ্য শাস্ত্রে দুর্গা ও সরস্বতী দেবীর অপর নাম রূপেও ব্যবহৃত হয়েছে। কালিকাপুরাণ মতে, ভদ্রকালীর গাত্রবর্ণ অতসীপুষ্পের ন্যায়, মাথায় জটাজুট, ললাটে অর্ধচন্দ্র ও গলদেশে কণ্ঠহার। তন্ত্রমতে অবশ্য তিনি মসীর ন্যায় কৃষ্ণবর্ণা, কোটরাক্ষী, সর্বদা ক্ষুধিতা, মুক্তকেশী; তিনি জগৎকে গ্রাস করছেন; তাঁর হাতে জ্বলন্ত অগ্নিশিখা ও পাশযুগ্ম।
গ্রামবাংলায় অনেক স্থলে ভদ্রকালীর বিগ্রহ নিষ্ঠাসহকারে পূজিত হয়। এই দেবীরও একাধিক মন্ত্র রয়েছে। তবে প্রসিদ্ধ চতুর্দশাক্ষর মন্ত্রটি হল – ‘হৌঁ কালি মহাকালী কিলি কিলি ফট স্বাহা’।
চামুণ্ডাকালী




চামুণ্ডা কালী, দক্ষিণ কলকাতার আলিপুর-চেতলা অঞ্চলের আলিপুর সাধারণ সমিতির মণ্ডপে, ২০০৮।


মূল নিবন্ধ: চামুণ্ডা
চামুণ্ডাকালী বা চামুণ্ডা ভক্ত ও সাধকদের কাছে কালীর একটি প্রসিদ্ধ রূপ। দেবীভাগবত পুরাণ ও মার্কণ্ডেয় পুরাণ-এর বর্ণনা অনুযায়ী, চামুণ্ডা চণ্ড ও মুণ্ড নামক দুই অসুর বধের নিমিত্ত দেবী দুর্গার ভ্রুকুটিকুটিল ললাট থেকে উৎপন্ন হন। তাঁর গাত্রবর্ণ নীল পদ্মের ন্যায়, হস্তে অস্ত্র, দণ্ড ও চন্দ্রহাস; পরিধানে ব্যাঘ্রচর্ম; অস্তিচর্মসার শরীর ও বিকট দাঁত। দুর্গাপূজায় মহাষ্টমী ও মহানবমীর সন্ধিক্ষণে আয়োজিত সন্ধিপূজার সময় দেবী চামুণ্ডার পূজা হয়। পূজক অশুভ শত্রুবিনাশের জন্য শক্তি প্রার্থনা করে তাঁর পূজা করেন। অগ্নিপুরাণ-এ আট প্রকার চামুণ্ডার কথা বলা হয়েছে। তাঁর মন্ত্রও অনেক। বৃহন্নন্দীকেশ্বর পুরাণে বর্ণিত চামুণ্ডা দেবীর ধ্যানমন্ত্রটি এইরূপ - নীলোৎপলদলশ্যামা চতুর্বাহুসমন্বিতা । খট্বাঙ্গ চন্দ্রহাসঞ্চ বিভ্রতী দক্ষিণে করে ।। বামে চর্ম্ম চ পাশঞ্চ ঊর্দ্ধাধোভাগতঃ পুনঃ । দধতী মুণ্ডমালাঞ্চ ব্যাঘ্রচর্মধরাম্বরা ।। কৃশোদরী দীর্ঘদংষ্ট্রা অতিদীর্ঘাতিভীষণা । লোলজিহ্বা নিমগ্নারক্তনয়নারাবভীষণা ।। কবন্ধবাহনাসীনা বিস্তারা শ্রবণাননা । এষা কালী সমাখ্যাতা চামুণ্ডা ইতি কথ্যতে ।।
শ্মশানকালী
মূল নিবন্ধ: শ্মশানকালী
কালীর "শ্মশানকালী" রূপটির পূজা সাধারণত শ্মশানঘাটে হয়ে থাকে। এই দেবীকে শ্মশানের অধিষ্ঠাত্রী দেবী মনে করা হয়। তন্ত্রসাধক কৃষ্ণানন্দ আগমবাগীশ রচিত বৃহৎ তন্ত্রসার অনুসারে এই দেবীর ধ্যানসম্মত মূর্তিটি নিম্নরূপ:

শ্মশানকালী দেবীর গায়ের রং কাজলের মতো কালো। তিনি সর্বদা বাস করেন। তাঁর চোখদুটি রক্তপিঙ্গল বর্ণের। চুলগুলি আলুলায়িত, দেহটি শুকনো ও ভয়ংকর, বাঁ-হাতে মদ ও মাংসে ভরা পানপাত্র, ডান হাতে সদ্য কাটা মানুষের মাথা। দেবী হাস্যমুখে আমমাংস খাচ্ছেন। তাঁর গায়ে নানারকম অলংকার থাকলেও, তিনি উলঙ্গ এবং মদ্যপান করে উন্মত্ত হয়ে উঠেছেন।

শ্মশানকালীর আরেকটি রূপে তাঁর বাঁ-পাটি শিবের বুকে স্থাপিত এবং ডান হাতে ধরা খড়্গ। এই রূপটিও ভয়ংকর রূপ। তন্ত্রসাধকেরা মনে করেন, শ্মশানে শ্মশানকালীর পূজা করলে শীঘ্র সিদ্ধ হওয়া যায়। রামকৃষ্ণ পরমহংসের স্ত্রী সারদা দেবী দক্ষিণেশ্বরে শ্মশানকালীর পূজা করেছিলেন।
কাপালিকরা শবসাধনার সময় কালীর শ্মশানকালী রূপটির ধ্যান করতেন। সেকালের ডাকাতেরা ডাকাতি করতে যাবার আগে শ্মশানঘাটে নরবলি দিয়ে শ্মশানকালীর পূজা করতেন। পশ্চিমবঙ্গের অনেক প্রাচীন শ্মশানঘাটে এখনও শ্মশানকালীর পূজা হয়। তবে গৃহস্থবাড়িতে বা পাড়ায় সর্বজনীনভাবে শ্মশানকালীর পূজা হয় না। রামকৃষ্ণ পরমহংস বলেছিলেন, শ্মশানকালীর ছবিও গৃহস্থের বাড়িতে রাখা উচিত নয়।
শ্রীকালী
গুণ ও কর্ম অনুসারে শ্রীকালী কালীর আরেক রূপ। অনেকের মতে এই রূপে তিনি দারুক নামক অসুর নাশ করেন। ইনি মহাদেবের শরীরে প্রবেশ করে তাঁর কণ্ঠের বিষে কৃষ্ণবর্ণা হয়েছেন। শিবের ন্যায় ইনিও ত্রিশূলধারিনী ও সর্পযুক্তা।তিনি যেমন একদিকে মন্দ শক্তির বিনাশ কারিনী তেমনী ভক্তদের বিপদ তারিনী।।
কালীপূজা
মূল নিবন্ধ: কালীপূজা
গৃহে বা মন্দিরে প্রতিষ্ঠিত কালীপ্রতিমার নিত্যপূজা হয়। এছাড়াও বিশেষ বিশেষ তিথিতেও কালীপূজার বিধান আছে। আশ্বিন মাসের অমাবস্যা তিথিতে দীপান্বিতা কালীপূজা, মাঘ মাসের কৃষ্ণা চতুর্দশীতে রটন্তী কালীপূজা এবং জ্যৈষ্ঠ মাসের কৃষ্ণা চতুর্দশীতে ফলহারিনী কালীপূজা বিশেষভাবে উল্লেখযোগ্য। এছাড়াও শনি ও মঙ্গলবারে, অন্যান্য অমাবস্যায় বা বিশেষ কোনো কামনাপূরণের উদ্দেশ্যেও কালীর পূজা করা হয়। দীপান্বিতা কালীপূজা বিশেষ জনপ্রিয়। এই উৎসব সাড়ম্বরে আলোকসজ্জা সহকারে পালিত হয়। তবে এই পূজা প্রাচীন নয়। ১৭৭৭ খ্রিস্টাব্দে কাশীনাথ রচিত শ্যামাসপর্যাবিধি গ্রন্থে এই পূজার সর্বপ্রথম উল্লেখ পাওয়া যায়। কথিত আছে, নদিয়ার রাজা কৃষ্ণচন্দ্র রায় অষ্টাদশ শতকে তাঁর সকল প্রজাকে শাস্তির ভীতিপ্রদর্শন করে কালীপূজা করতে বাধ্য করেন। সেই থেকে নদিয়ায় কালীপূজা বিশেষ জনপ্রিয়তা লাভ করে। কৃষ্ণচন্দ্রের পৌত্র ঈশানচন্দ্রও বহু অর্থব্যয় করে কালীপূজার আয়োজন করতেন।



বাংলা ভাষার উইকিসংকলনে এই নিবন্ধ বা অনুচ্ছেদ সম্পর্কিত মৌলিক রচনা রয়েছে: কালী


চিত্রশালা







কালীঘাটের কালীর প্রতিমূর্তি; দেবী লোলজিহ্বা, চতুর্ভূজা ও নকুলেশ্বর নামের শিবের উপরে স্থিত। মূল মূর্তির জিভটি আরও দীর্ঘ ও স্বর্ণনির্মিত









আদি কালী, কালীর দ্বিভূজা মূর্তি। গলায় মুণ্ডমালা অনুপস্থিত, দুই হাতে বর ও অভয়। শিবের উপর দণ্ডায়মান









একটি কালীপূজা মণ্ডপ, বেহালা, দক্ষিণ কলকাতা। চিনের তাং শিয়াং প্যাগোডার আদলে নির্মিত। কিন্তু সম্পূর্ণ বাংলা মণ্ডপসজ্জা পদ্ধতিতে সজ্জিত।









দুর্গাকালী, দুর্গা ও কালীর যৌথ রূপ। দেবীর অর্ধাংশে দুর্গা ও অর্ধাংশে কালী। দুর্গার অংশটি পঞ্চভূজা ও কালীর অংশটি দ্বিভূজা। সিংহপৃষ্ঠে আরোহণ করে মহিষাসুরবধরত। পাশে শিব দণ্ডায়মান









হাজার হাত কালী। দেবী সিংহবাহনা ও নাগশোভিতা। এক পা পদ্মে, অপর পা সিংহপৃষ্ঠে। দুই হাতে ত্রিশূল ও খড়্গ। পশ্চাতে ৯৯৮টি ছোট হাত









কলকাতার মন্ডপে কালীপ্রতিমা ও ভক্তগণ




আরও দেখুন

কালীপূজা
শাক্তধর্ম
শ্যামাসংগীত

পাদটীকা


↑ স্তবকবচমালা ও ধ্যানমালা, সম্পাদনা: বামদেব ভট্টাচার্য, অক্ষয় লাইব্রেরী, কলকাতা, পৃ. ২৮৮-২৯০
↑ কালীপুজোর নিয়মকানুন ও জোগাড়, নবকুমার ভট্টাচার্য, পশ্চিমবঙ্গ বৈদিক আকাদেমি, কলকাতা, পৃ. ১১-১২
↑ সুরেশচন্দ্র বন্দ্যোপাধ্যায়, শক্তিরঙ্গ বঙ্গভূমি, আনন্দ পাবলিশার্স প্রাঃ লিঃ, কলকাতা, ১৯৯১, পৃ. ১১০
↑ “‘ব্রহ্মযামলে’ আছে – কালিকা বঙ্গদেশে চ; অর্থাৎ, বঙ্গে দেবী কালিকা বা কালী নামে পূজিতা হন।” (সুরেশচন্দ্র বন্দ্যোপাধ্যায়, শক্তিরঙ্গ বঙ্গভূমি, আনন্দ পাবলিশার্স প্রাঃ লিঃ, কলকাতা, ১৯৯১, পৃ. ১১০)
↑ ‘রটন্তীকালী পুজোর নিয়মকানুন’, কালীপুজোর নিয়মকানুন ও জোগাড়, নবকুমার ভট্টাচার্য, পশ্চিমবঙ্গ বৈদিক আকাদেমি, কলকাতা, পৃ. ৬৯
↑ পাণিনি ৪।১।৪২
↑ মহাভারত, ৪।১৯৫
↑ হরিবংশ, ১১৫৫২
↑ Mahābhārata 10.8.64-69, cited in Coburn, Thomas; Devī-Māhātmya — Crystallization of the Goddess Tradition; Motilal Banarsidass, Delhi, 1984; আইএসবিএন ৮১-২০৮-০৫৫৭-৭ pages 111–112.
↑ ক খ গ ‘কালী নানারূপে’, কালীপুজোর নিয়মকানুন ও জোগাড়, নবকুমার ভট্টাচার্য, পশ্চিমবঙ্গ বৈদিক আকাদেমি, কলকাতা, পৃ. ১১
↑ ‘কালী নানারূপে’, কালীপুজোর নিয়মকানুন ও জোগাড়, নবকুমার ভট্টাচার্য, পশ্চিমবঙ্গ বৈদিক আকাদেমি, কলকাতা, পৃ. ১১-১২
↑ দক্ষিণাকালীর ধ্যান, স্তবকবচমালা ও ধ্যানমালা, পণ্ডিত বামদেব ভট্টাচার্য সম্পাদিত, অক্ষয় লাইব্রেরি, কলকাতা, পৃষ্ঠা ২৮৮
↑ ক খ গ ঘ ঙ চ কোন কালী কেমন, কার পুজোয় কী ফল; সঞ্জয় ভুঁইয়া; বর্তমান রবিবার, ১১ অক্টোবর, ২০০৯
↑ বন্দ্যোপাধ্যায়, দেবাশিস। । anandabazar.com (ইংরেজি ভাষায়)। সংগ্রহের তারিখ ২০১৭-১২-০২। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ । 24Ghanta.com (ইংরেজি ভাষায়)। ২০১৭-১০-১৯। সংগ্রহের তারিখ ২০১৭-১২-০২। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ গুহ্যকালীর ধ্যান, স্তবকবচমালা ও ধ্যানমালা, পণ্ডিত বামদেব ভট্টাচার্য সম্পাদিত, অক্ষয় লাইব্রেরি, কলকাতা, পৃষ্ঠা ২৮৮
↑ বৃহৎ তন্ত্রসার, প্রথম খণ্ড, কৃষ্ণানন্দ আগমবাগীশ, বসুমতী সাহিত্য মন্দির, কলকাতা, ১৯৯৭, পৃ. ৩৭৪
↑ 
↑ শ্রীশ্রীদুর্গা: তত্ত্বে ও কাহিনীতে, স্বামী অচ্যুতানন্দ, দেব সাহিত্য কুটীর প্রাঃ লিঃ, ২০০৭, পৃ. ১১৩
↑ “স্বর্গত চিন্তাহরণ চক্রবর্তী মহাশয় লিখিয়াছেন যে ১৬৯৯ শকাব্দে (=১৭৭৭ খৃষ্টাব্দে) কাশীনাথ-রচিত ‘শ্যামাসপর্যাবিধি’তে এই পূজার সর্বপ্রথম উল্লেখ আছে। এই উপলক্ষে পূজার প্রমাণস্বরূপ উক্ত গ্রন্থে পুরাণ ও তন্ত্রের বচন উদ্ধৃত হইয়াছে।” (সুরেশচন্দ্র বন্দ্যোপাধ্যায়, শক্তিরঙ্গ বঙ্গভূমি, আনন্দ পাবলিশার্স প্রাঃ লিঃ, কলকাতা, ১৯৯১, পৃ. ১১৪)
↑ সুরেশচন্দ্র বন্দ্যোপাধ্যায়, শক্তিরঙ্গ বঙ্গভূমি, আনন্দ পাবলিশার্স প্রাঃ লিঃ, কলকাতা, ১৯৯১, পৃ. ১১৪-১৫


আরও পড়ুন

বাংলা


সুরেশচন্দ্র বন্দ্যোপাধ্যায়, শক্তিরঙ্গ বঙ্গভূমি, আনন্দ পাবলিশার্স প্রাইভেট লিমিটেড, কলকাতা, ১৯৯১


ইংরেজি


Shanmukha Anantha Natha and Shri Ma Kristina Baird, Divine Initiation Shri Kali Publications (2001) আইএসবিএন ০-৯৫৮২৩২৪-০-৭ - Has a chapter on Mahadevi with a commentary on the Devi Mahatmyam from the Markandeya Purana.
Swami Jagadiswarananda, tr., Devi Mahatmyam Chennai, Ramakrishna Math. আইএসবিএন ৮১-৭১২০-১৩৯-৩
Elizabeth Usha Harding, Kali: The Black Goddess of Dakshineswar আইএসবিএন ০-৮৯২৫৪-০২৫-৭
Devadatta Kali, In Praise of The Goddess, The Devimahatmyam and Its Meaning আইএসবিএন ০-৮৯২৫৪-০৮০-X
David Kinsley, Hindu Goddesses: Vision of the Divine Feminine in the Hindu Religious Traditions আইএসবিএন ৮১-২০৮-০৩৭৯-৫
Rachel Fell McDermott, Encountering Kali: In the Margins, at the Center, in the West (আইএসবিএন ০-৫২০-২৩২৪০-২)
Ajit Mookerjee, Kali: The Feminine Force আইএসবিএন ০-৮৯২৮১-২১২-৫
Swami Satyananda Saraswati, Kali Puja আইএসবিএন ১-৮৮৭৪৭২-৬৪-৯
Ramprasad Sen, Grace and Mercy in Her Wild Hair: Selected Poems to the Mother Goddess আইএসবিএন ০-৯৩৪২৫২-৯৪-৭
Sir John Woodroffe (aka Arthur Avalon)Hymns to the Goddess and Hymn to Kali আইএসবিএন ৮১-৮৫৯৮৮-১৬-১
Robert E. Svoboda, Aghora, at the left hand of God আইএসবিএন ০-৯১৪৭৩২-২১-৮
Lex Hixon, Mother of the Universe: Visions of the Goddess and Tantric Hymns of Enlightenment আইএসবিএন ০-৮৩৫৬-০৭০২-X
Neela Bhattacharya Saxena, In the Beginning is Desire: Tracing Kali's Footprints in Indian Literature আইএসবিএন ৮১-৮৭৯৮১-৬১-X
The Goddess Kali of Kolkata (আইএসবিএন ৮১-৭৪৭৬-৫১৪-X) by Shoma A. Chatterji
Encountering The Goddess: A Translation of the Devi-Mahatmya and a Study of Its Interpretation (আইএসবিএন ০-৭৯১৪-০৪৪৬-৩) by Thomas B. Coburn
Dictionary of Hindu Lore and Legend (আইএসবিএন ০-৫০০-৫১০৮৮-১) by Anna Dallapiccola
Kali: The Black Goddess of Dakshineswar (আইএসবিএন ০-৮৯২৫৪-০২৫-৭) by Elizabeth Usha Harding
In Praise of The Goddess: The Devimahatmyam and Its Meaning (আইএসবিএন ০-৮৯২৫৪-০৮০-X) by Devadatta Kali
Hindu Goddesses: Vision of the Divine Feminine in the Hindu Religious Traditions (আইএসবিএন ৮১-২০৮-০৩৭৯-৫) by David Kinsley
Tantric Visions of the Divine Feminine (আইএসবিএন ০-৫২০-২০৪৯৯-৯) by David Kinsley
Offering Flowers, Feeding Skulls: Popular Goddess Worship in West Bengal (আইএসবিএন ০-১৯-৫১৬৭৯১-০) by June McDaniel
Encountering Kali: In the Margins, at the Center, in the West (আইএসবিএন ০-৫২০-২৩২৪০-২) by Rachel Fell McDermott
Mother of My Heart, Daughter of My Dreams: Kali and Uma in the Devotional Poetry of Bengal (আইএসবিএন ০-১৯-৫১৩৪৩৫-৪) by Rachel Fell McDermott
Kali: The Feminine Force (আইএসবিএন ০-৮৯২৮১-২১২-৫) by Ajit Mookerjee
Seeking Mahadevi: Constructing the Identities of the Hindu Great Goddess (আইএসবিএন ০-৭৯১৪-৫০০৮-২) Edited by Tracy Pintchman
The Rise of the Goddess in the Hindu Tradition (আইএসবিএন ০-৭৯১৪-২১১২-০) by Tracy Pintchman
Shakti and Shâkta, Arthur Avalon (Sir John Woodroffe), Oxford Press/Ganesha & Co., 1918
Sri Ramakrishna (The Great Master), Swami Saradananda, Ramakrishna Math,1952
Devi Mahatmyam, Swami Jagadiswarananda, Ramakrishna Math, 1953
The Art of Tantra, Philip Rawson, Thames & Hudson, 1973
Hindu Gods & Goddesses, Swami Harshananda, Ramakrishna Math, 1981
Sri Ramakrishna: The Spiritual Glow, Kamalpada Hati, P.K. Pramanik, Orient Book Co., 1985
Hindu Goddesses, David R. Kinsley, University of California Press, 1988
Kali (The Black Goddess of Dakshineswar) Elizabeth U. Harding, Nicolas Hays, 1993
Impact of Tantra on Religion & Art, T. N. Mishra, D.K. Print World, 1997
Indian Art (revised), Roy C. Craven, Thames & Hudson, 1997
A Dictionary of Buddhist & Hindu Iconography (Illustrated), Frederick W. Bunce, D.K. Print World, 1997
Tantra (The Path of Ecstasy), Georg Feuerstein, Shambhala, 1998
Oxford Concise Dictionary of World Religions, John Bowker, Oxford Press, 2000
Tantra in Practice, David Gordon White, Princeton Press, 2000
Encountering Kali (In the margins, at the center, in the west), Rachel Fell McDermott, Berkeley : University of California Press, 2003

বহিঃসংযোগ




Hinduism প্রবেশদ্বার



Aum red.svg প্রবেশদ্বার






Kali সম্পর্কে আরও
তথ্য পেতে উইকিপিডিয়ার সহপ্রকল্পসমূহে
অনুসন্ধান করে দেখুন




উইকিঅভিধান হতে সংজ্ঞা



কমন্স হতে মিডিয়া



উইকিসংবাদ হতে সংবাদ বিবৃতিসমূহ



উইকিসংকলন হতে সংকলন লিপি



উইকিবই হতে পাঠ্যবই



উইকিবিশ্ববিদ্যালয় হতে শিক্ষা উপকরণ



উন্মুক্ত নির্দেশিকা প্রকল্পে 







দে



দশমহাবিদ্যা




কালী · তারা · ত্রিপুরসুন্দরী · ভুবনেশ্বরী · ভৈরবী · ছিন্নমস্তা · ধূমাবতী · বগলামুখী · মাতঙ্গী · কমলাকামিনী







হিন্দুধর্ম · মহাশক্তি · শাক্তধর্ম · তন্ত্র










দে



হিন্দু দেবদেবী ও ধর্মগ্রন্থ



দেবতা

দেব  · ব্রহ্মা  · বিষ্ণু (দশাবতার)  · শিব  · হরিহর  · রাম  · কৃষ্ণ  · গণেশ  · কার্তিকেয়  · হনুমান  · ইন্দ্র  · সূর্য  · কামদেব  · বিশ্বকর্মা  · হিমালয়  · অন্যান্য






দেবী

দেবী  · সরস্বতী  · লক্ষ্মী (অষ্টলক্ষ্মী · অলক্ষ্মী)  · মহাশক্তি  · দাক্ষায়ণী  · পার্বতী · দুর্গা  · কালী · জগদ্ধাত্রী  · সীতা  · রাধা  · মহাবিদ্যা · নবদুর্গা  · মাতৃকা (চামুণ্ডা)  · গঙ্গা  · মনসা  · অন্যান্য



ধর্মগ্রন্থ

'বেদ  · উপনিষদ্‌  · পুরাণ  · রামায়ণ  · মহাভারত  · ভগবদ্গীতা  · দেবীমাহাত্ম্যম্  · অন্যান্য




হিন্দুধর্ম  · হিন্দু পুরাণ  · ভারতীয় মহাকাব্য










দে



ধর্ম এবং পুরাণে সময়




Time and fate deities · Eternity · Eschatology · Golden Age · Divination · Prophecy · Fate · পঞ্জিকা









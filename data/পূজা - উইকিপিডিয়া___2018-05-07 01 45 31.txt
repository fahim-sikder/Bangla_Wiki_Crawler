

পূজা (সংস্কৃত: पूजा) হিন্দুদের পালনীয় একটি ধর্মীয় অনুষ্ঠান। হিন্দুধর্মে দেবতা, বিশিষ্ট ব্যক্তি অথবা অতিথিদের পূজা করার রীতি প্রচলিত রয়েছে। স্থান ও কালভেদে বিভিন্ন প্রকার পূজানুষ্ঠান এই ধর্মে প্রচলিত। যথা, গৃহে বা মন্দিরে নিত্যপূজা, উৎসব উপলক্ষে বিশেষ পূজা অথবা যাত্রা বা কার্যারম্ভের পূর্বে কৃত পূজা ইত্যাদি। পূজানুষ্ঠানের মূল আচারটি হল দেবতা ও ব্যক্তির আশীর্বাদ পাওয়ার জন্য তাঁদের উদ্দেশ্যে বিশেষ উপহার প্রদান। পূজা সাধারণত গৃহে বা মন্দিরে অনুষ্ঠিত হয়। পূজার বিভিন্ন প্রকারভেদও রয়েছে। দুর্গাপূজা বা কালীপূজার মতো উৎসবগুলি প্রকৃতপক্ষে পূজাকেন্দ্রিক উৎসব।



পরিচ্ছেদসমূহ


১ ঘরের পূজা
২ মন্দিরের পূজা
৩ উপচার
৪ কয়েকটি প্রসিদ্ধ পূজা
৫ আরও দেখুন
৬ পাদটীকা
৭ তথ্যসূত্র
৮ বহিঃসংযোগ



ঘরের পূজা
অনেক হিন্দুগৃহেই নির্দিষ্ট ঠাকুরঘর বা উপাসনাস্থল রয়েছে। ঠাকুরঘরে দেবদেবীর ছবি বা মূর্তি রাখা থাকে। এই ঘরেই কুলদেবতা (পারিবারিক দেবতা) ও ইষ্টদেবতার (নিজস্ব দেবতা) নিত্যপূজা হয়ে থাকে। ঘরের নিত্যপূজা খুব সাধারণভাবে করা হয়ে থাকে। এই পূজায় দেবতার উদ্দেশ্যে ধূপ, দীপ, জল ও ফল উৎসর্গ করা হয়। পূজার পর ছোটো করে আরতিও করা হয়ে থাকে। পূজার সময় জপধ্যান ও দেবদেবীর মন্ত্র ও স্তবস্তুতি পাঠের প্রথা রয়েছে।
মন্দিরের পূজা
মন্দিরের পূজা বিস্তারিতভাবে করা হয়ে থাকে। অনেক মন্দিরেই দিনে একাধিকবার পূজা অনুষ্ঠিত হয়। এই পূজা সাধারণত পুরোহিত সম্পাদনা করে থাকেন। তাছাড়া, মন্দিরের দেবতা অতিথি দেবতা নন, তিনি মন্দিরের অধিবাসী। তাই তাঁর পূজায় সেই দিকটির কথা মনে রাখা হয়। উদাহরণস্বরূপ, মন্দিরে সকালে দেবতাকে জাগরিত করা হয়, তাঁকে আবাহন করা হয় না। অঞ্চল ও সম্প্রদায় ভেদে মন্দিরের পূজায় নানান প্রথা লক্ষিত হয়। মন্দিরের পূজায় পুরোহিতই সকলের হয়ে পূজা নিবেদন করেন।
উপচার
ঘরের বা মন্দিরের পূর্ণাঙ্গ পূজায় একাধিক উপচার বা পূজাদ্রব্য দেবতাকে উৎসর্গ করার প্রথা রয়েছে। এই উপচারগুলি অঞ্চল, সম্প্রদায় বা সময় ভেদে ভিন্ন ভিন্ন হয়। পূজার কয়েকটি সাধারণ উপচার হল আবাহন, আসন, স্বাগত, পাদ্য, অর্ঘ্য, আচমনীয়, মধুপর্ক, স্নান বা অভিষেক, বস্ত্র, অনুলেপনা বা গন্ধ, পুষ্প, ধূপ, দীপ, নৈবেদ্য, চাঁদমালা, মালা, বিল্বপত্র, প্রণাম ও বিসর্জন।
কয়েকটি প্রসিদ্ধ পূজা
মূল নিবন্ধ: হিন্দু উৎসবগুলির তালিকা

দুর্গাপূজা
কালীপূজা
সরস্বতী পূজা
শিবরাত্রি
দোলযাত্রা
রথযাত্রা
সত্যনারায়ণ পূজা
গণেশ চতুর্থী
চড়ক পূজা
গম্ভীরা পূজা

আরও দেখুন




হিন্দুধর্ম প্রবেশদ্বার




নবদ্বীপের শাক্তরাস
গৌরাঙ্গিনী মাতা
ডুমুরেশ্বরী মাতা
নবদ্বীপের ভদ্রকালী মাতা
মৃন্ময়ী মাতা, বিষ্ণুপুর
বড় দেবী
হোম
যজ্ঞ
পূজা (বৌদ্ধধর্ম)

পাদটীকা


↑ ক খ গ Lindsay Jones, সম্পাদক (২০০৫)। Gale Encyclopedia of Religion। 11। Thompson Gale। পৃষ্ঠা 7493–7495। আইএসবিএন ISBN 0-02-865980-5 |আইএসবিএন= এর মান পরীক্ষা করুন: invalid character (সাহায্য)। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ Flood, Gavin D. (২০০২)। । Wiley-Blackwell। পৃষ্ঠা 6–7। আইএসবিএন 9780631215356। উদ্ধৃতি টেমপ্লেট ইংরেজি প্যারামিটার ব্যবহার করেছে (link)


তথ্যসূত্র

Flood, Gavin D. (২০০২)। । Wiley-Blackwell। পৃষ্ঠা 6। আইএসবিএন 9780631215356। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
Lindsay Jones, সম্পাদক (২০০৫)। Gale Encyclopedia of Religion। 11। Thompson Gale। আইএসবিএন ISBN 0-02-865980-5 |আইএসবিএন= এর মান পরীক্ষা করুন: invalid character (সাহায্য)। উদ্ধৃতি টেমপ্লেট ইংরেজি প্যারামিটার ব্যবহার করেছে (link)

বহিঃসংযোগ



উইকিমিডিয়া কমন্সে  সংক্রান্ত মিডিয়া রয়েছে।



 on Hindupedia, the Hindu Encyclopedia







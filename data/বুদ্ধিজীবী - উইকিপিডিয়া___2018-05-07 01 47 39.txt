
বুদ্ধিজীবী বলতে কাউকে তাঁর নিজস্ব কর্ম, শিক্ষা, জীবনের প্রতিফলন কিংবা দর্শনবোধের মাধ্যমে সমাজকে প্রভাবান্বিত করার চিন্তাধারাকে বুঝানো হয়। এ ধরনের চিন্তাধারায় প্রশ্ন এবং উত্তরের যথার্থতার মাধ্যমে বৈশ্বিক মানদণ্ডে বিচিত্রমূখী ভাবধারার বহিঃপ্রকাশ ঘটে থাকে। তাঁরা প্রধানতঃ বুদ্ধিকে উপজীব্য করে পেশাদারীত্ব অথবা ব্যক্তি উদ্যোগকে কাজে লাগান। অর্থাৎ, সমাজ ও সংস্কৃতি সচেতন এবং জ্ঞান-বিজ্ঞানে দক্ষ সুশিক্ষিত মানুষ হিসেবে স্বীয় বুদ্ধির বলে বা বুদ্ধির কাজ দিয়ে তাঁরা জীবন-জীবিকা নির্বাহ করেন। তাঁরা জ্ঞান বা বুদ্ধিকৌশলকে যথাযথ প্রয়োগের মাধ্যমে কাজ সম্পাদন করেন। সাধারণতঃ লেখক, শিক্ষাবিদ, সাংবাদিক, শিল্পবোদ্ধা ব্যক্তিত্বগণ বুদ্ধিজীবীর ভূমিকায় অবতীর্ণ হন। তাঁরা তাঁদের ধ্যান-ধারণা অথবা সমালোচনাধর্মী চিন্তা-চেতনার যথার্থ প্রতিফলন বিভিন্ন গণমাধ্যমে প্রকাশ করে থাকেন।
সনাতনী ধারায় বৃত্তিধারী এবং বুদ্ধিজীবী শ্রেণীকে কাছাকাছি শ্রেণী হিসেবে গণ্য করা হলেও বুদ্ধিজীবীগণ বৃত্তিধারীদের সাথে সক্রিয়ভাবে অংশগ্রহণ করেন না। প্রায়শঃই তাঁদের প্রাতিষ্ঠানিক শিক্ষালাভ হয়ে থাকে এবং তাঁরা কোন পেশার সাথে সম্পৃক্ত থাকেন। দার্শনিকগণই শুধুমাত্র বুদ্ধিজীবী নন, তাঁদের সাথে কলা, বিজ্ঞানসহ মানবিক বিভাগ থেকে আগত ব্যক্তি বুদ্ধিজীবী হিসেবে আখ্যায়িত হতে পারেন। অর্থাৎ, শিক্ষালাভের সাথে বুদ্ধিজীবী হবার কোন সীমারেখা নেই।



পরিচ্ছেদসমূহ


১ সংজ্ঞার্থ নিরূপণ
২ আরও দেখুন
৩ তথ্যসূত্র
৪ বহিঃসংযোগ



সংজ্ঞার্থ নিরূপণ
প্রধানতঃ তিন ধরনের ব্যক্তিত্বগণ বুদ্ধিজীবী হিসেবে সমাজে পরিচিতি পেতে পারেন। বুদ্ধিজীবী একজন ব্যক্তি, যিনি চিন্তা ও কারণকে ব্যবহার করেন। বুদ্ধি এবং সমালোচনা ও বিশ্লেষণাত্মক কারণও তাঁর মানসিক দৃষ্টিভঙ্গীর সাথে সম্পৃক্ত। পেশাদার অথবা ব্যক্তিগত চাহিদায় -

একজন ব্যক্তি বিমূর্ত, চিন্তাধারা ও তাত্ত্বিক বিষয়ে জড়িত;
দর্শনতত্ত্ব, সাহিত্যিক সমালোচনা, সমাজতত্ত্ব, আইন, রাজনৈতিক বিশ্লেষণকারী, তাত্ত্বিক বিজ্ঞানী হিসেবে একজন ব্যক্তির পেশা একান্তই উৎপাদনমূখী ভাবনায় নিমজ্জ্বিত হবে; অথবা,
উল্লেখযোগ্য সাংস্কৃতিক এবং বিশেষজ্ঞ শিল্পবোদ্ধার জ্ঞান যা তাঁকে জনসমর্থন আদায়ে সক্ষম।

আরও দেখুন

১৯৭১ বাংলাদেশী বুদ্ধিজীবী হত্যাকাণ্ড।
শহীদ বুদ্ধিজীবী দিবস (বাংলাদেশ)।
শহীদ বুদ্ধিজীবী স্মৃতিসৌধ।
বুদ্ধিজীবী শহীদ মিনার (মিরপুর)।
এগহেড, বুদ্ধিজীবীদের প্রতি মার্কিন বিদ্রূপাত্মক শব্দ।

তথ্যসূত্র


↑ Sowell, Thomas (১৯৮০)। Knowledge and Decisions। Basic Books। উদ্ধৃতি টেমপ্লেট ইংরেজি প্যারামিটার ব্যবহার করেছে (link)



বহিঃসংযোগ



উইকিঅভিধানে বুদ্ধিজীবী শব্দটি খুঁজুন।







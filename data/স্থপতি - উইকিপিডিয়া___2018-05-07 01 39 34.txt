

স্থপতি হলেন একজন ব্যক্তি যিনি ভবনের পরিকল্পনা, নকশা ও নির্মাণ ব্যবস্থাপনার জন্য বিশেষভাবে প্রশিক্ষিত এবং লাইসেন্সপ্রাপ্ত। স্থাপত্য অনুশীলন বলতে কোন সাইটের পারিপার্শ্বিক অবস্থার সাথে সম্মিলন করে কোন ভবন এবং এর স্পেসের ডিজাইন ও নির্মাণের জন্য প্রদানকৃত পরিষেবাকে বোঝায়। ব্যুৎপত্তিগতভাবে স্থপতি শব্দটি ইংরেজি আর্কিটেক্ট (Architect) শব্দটি থেকে এসেছে। এ শব্দটি আবার ল্যাটিন আর্কিটেক্টাস থেকে এসেছে, যার উৎপত্তি গ্রীক আর্খিটেক্টন (আর্খি-, প্রধান + টেক্টন, নির্মাতা; অর্থাৎ, প্রধান নির্মাতা) থেকে।
পেশাগতভাবে একজন স্থপতির কাজ জননিরাপত্তায় গুরুত্বপূর্ণ ভূমিলা রাখে। এজন্য স্থপতিকে বিশেষায়িত শিক্ষা ও প্রশিক্ষণ অর্জন করতে হয়। স্থাপত্য চর্চার জন্য স্থপতির লাইসেন্সের প্রয়োজন হয়, যা একজন স্থপতির যোগ্যতার উপর নির্ভর করে প্রদান করা হয়। স্থপতি ও স্থাপত্য শব্দ দুইটি ল্যান্ডস্কেপ স্থাপত্য, নৌযান স্থাপত্য এবং তথ্য প্রযুক্তির ক্ষেত্রেও ব্যবহৃত হয়। অধিকাংশ ক্ষেত্রে স্থপতি ও ল্যান্ডস্কেপ স্থপতি শব্দ দুইটি পেশাগত ও বাণিজ্যিক ব্যবহারের জন্য আইন দ্বারা সুরক্ষিত।



পরিচ্ছেদসমূহ


১ সূচনা
২ স্থাপত্য
৩ তথ্যসূত্র
৪ বহিঃসংযোগ



সূচনা
প্রাচীন এবং মধ্যযুগীয় ইতিহাসে অধিকাংশ স্থাপত্য নকশা ও নির্মাণ কারিগর দ্বারা সম্পন্ন হতো। প্রধান নির্মাতার ভূমিকা পালন করতো সেখানে রাজমিস্ত্রি বা ছুতারমিস্ত্রীরাই। আধুনিক সময়ের আগ পর্যন্ত স্থপতি ও প্রকৌশলী মধ্যে স্পষ্ট কোন প্রভেদ ছিলনা।
স্থাপত্য
অধিকাংশ উন্নত দেশেই সংশ্লিষ্ট প্রতিষ্ঠান থেকে প্রাপ্ত যথাযথ লাইসেন্স, সনদ কিংবা নিবন্ধন অর্জনকারী যোগ্যতাসম্পন্ন ব্যক্তিরাই শুধুমাত্র আইনত স্থাপত্য অনুশীলন করতে পারে। এ ধরনের লাইসেন্সের জন্য সাধারণত সংশ্লিষ্ট প্রতিষ্ঠান কর্তৃক স্বীকৃত কোন বিশ্ববিদ্যালয়ে অধ্যয়ন, স্নাতক পরীক্ষার উত্তীর্ণ হওয়া এবং নির্ধারিত প্রশিক্ষণকালীন সময় সফলভাবে সমাপ্ত করতে হয়। 'স্থপতি' পদবীটি কেবল মাত্র যোগ্যতা সম্পন্ন ব্যক্তির জন্য আইন দ্বারা সংরক্ষিত করা হয়েছে।
তথ্যসূত্র


↑ http://www.gov.ns.ca/legislature/legc/bills/60th_1st/3rd_read/b115.htm
↑ 
↑  Jacob Burckhardt আইএসবিএন ০-৮০৫২-১০৮২-২
↑ http://www.smweng.com/civil-engineering-definitions-and-history/civil-engineering-defined


বহিঃসংযোগ



 নিচের বিষয় সম্পর্কে সংগৃহীত উক্তি আছে:: Architects











সোমালি ভাষা আফ্রো-এশীয় ভাষাপরিবারের কুশিটীয়/ওমোটীয় শাখার অন্তর্গত একটি ভাষা। এটি ওরোমো ভাষার সমগোত্রীয় ভাষা। সোমালিদের দাবী অনুযায়ী প্রায় এক হাজার বছর আগে আরব-বংশোদ্ভূত সোমালিরা সোমালিয়ার তীরে বসতি স্থাপন করে। তবে ভাষাবিজ্ঞানী ও ঐতিহাসিকেরা মনে করেন তারা আরও আগে থেকে এই অঞ্চলে বসবাস করছে।
১৮৬৯ সালে সুয়েজ খাল খননের পর এই অঞ্চলে ইউরোপীয়দের আগমন ঘটে। ১৯শ শতকের শেষ ভাগে এসে সোমালিরা চারটি ভিন্ন বিদেশী শক্তির অধীনে বাস করছিল: উত্তর-মধ্য সোমালিয়া ও উত্তর-পূর্ব কেনিয়া ছিল ব্রিটিশ শাসনাধীন, দক্ষিণ সোমালীয়া ছিল ইতালীয়দের দখলে, পশ্চিমে বর্তমান জিবুতি অঞ্চল ছিল ফরাসিদের অধীন এবং ওগাদেন অঞ্চলটি ইথিওপীয়রা শাসন করত।
সোমালিয়া ও সোমালিল্যান্ডের প্রায় ৮০ লক্ষ মানুষ সোমালি ভাষায় কথা বলে। এটি এই দুই দেশের একমাত্র সরকারি ভাষা। এছাড়া ভাষাটি ইথিওপিয়া, জিবুতি ও কেনিয়ায় একটি সরকারী ভাষা হিসেবে প্রচলিত। এথ্‌নোলগ অনুযায়ী সারা বিশ্বে প্রায় ১ কোটি ২৬ লক্ষ লোক সোমালি ভাষায় কথা বলেন।
সোমালিয়ার প্রাথমিক স্কুলগুলিতে একটি বিষয় হিসেবে সোমালি ভাষা পড়ানো হয় ও ভাষাদানের মাধ্যমে হিসেবেও একে ব্যবহার করে হয়। মাধ্যমিক স্কুলগুলিতে একটি ভাষা হিসেবে এটি পড়ানো হয়। সারা বিশ্বে প্রায় ২০টির মত রেডিও ও টিভি স্টেশন সোমালি ভাষায় প্রোগ্রাম সম্প্রচার করে।



পরিচ্ছেদসমূহ


১ ধ্বনি ব্যবস্থা

১.১ স্বরধ্বনি
১.২ ব্যঞ্জনধ্বনি
১.৩ সিলেবল
১.৪ সুর


২ ব্যাকরণ

২.১ বিশেষ্য
২.২ অনুসর্গ
২.৩ ক্রিয়া
২.৪ পদক্রম
২.৫ টপিক-ফোকাস


৩ শব্দভাণ্ডার
৪ লিখন পদ্ধতি



ধ্বনি ব্যবস্থা
অন্যান্য কুশিটীয় ভাষার মত সোমালি ভাষার ধ্বনি ব্যবস্থা বেশ জটিল।
স্বরধ্বনি
সোমালি ভাষাতে পাঁচটি স্বরধ্বনি /i/, /e/, /a/, /o/, /u/ আছে; এগুলি হ্রস্ব বা দীর্ঘ দুই-ই হতে পারে। স্বরধ্বনির হ্রস্বতা ও দীর্ঘতা শব্দের অর্থ বদলে দিতে পারে। লেখার সময় স্বরবর্ণগুলি পাশাপাশি দুইবার লিখে দীর্ঘ স্বরধ্বনিগুলি বোঝানো হয়। যেমন - a "তিক্ত," aa "বাবা"।
ব্যঞ্জনধ্বনি
সোমালি ভাষায় ২৪টি ব্যঞ্জন আছে। এদের মধ্যে ব, দ, ধ, গ, ল, ম, ন, ও র ধ্বনিগুলি একক বা দ্বিত্ব হয়ে উচ্চারিত হতে পারে। লেখার সময় দ্বিত্ব ব্যঞ্জনগুলি দুইটি ব্যঞ্জনবর্ণ পাশাপাশি লিখে প্রকাশ করা হয়। ওরোমো ভাষার মত সোমালি ভাষার দেশি শব্দে /p/, /v/, ও /z/ ধ্বনিগুলি নেই। এগুলি কেবল ঋণ করা বিদেশী শব্দেই দেখা যায়।
সিলেবল
সোমালি ভাষার বেশির ভাগ সিলেবলই উন্মুক্ত, অর্থাৎ এগুলি স্বরধ্বনিতে শেষ হয়।
সুর
সোমালি একটি সুরপ্রধান ভাষা। এর সুরব্যবস্থা চীনা ভাষার সুরব্যবস্থার চেয়ে ভিন্ন। চীনা ভাষার মত এতে প্রতিটি শব্দ একটি নির্দিষ্ট সুরের সাথে সম্পৃক্ত নয়। শব্দের অর্থের পার্থক্য নির্দেশের জন্য নয়, বরং সোমালি সুর-ঝোঁক ব্যবস্থা মূলত ব্যাকরণিক ও ডিসকোর্স স্তরে ব্যাকরণিক ক্যাটেগরি ও তথ্য কাঠামো নির্দেশ করতে ব্যবহৃত হয়। তবে কোন কোন ভাষাবিদ মনে করেন সোমালি ভাষায় দুই স্তরের সুর আছে। একটি শব্দের ঝোঁকের সাথে সম্পর্কিত, অপরটি বাক্যের সুরভঙ্গির সাথে। এই দুটি মিলে সামগ্রিক সুরব্যবস্থা গঠন করে। সোমালি লিখিত ভাষায় সাধারণত সুর নির্দেশ করা হয় না।
ব্যাকরণ
বিশেষ্য
সোমালি ভাষায় বিশেষ্য পদ বচন, লিঙ্গ (পুং বা স্ত্রী) এবং কারকের (কর্তা, সম্প্রদান, সম্বোধন ও absolutive) জন্য রূপ পরিবর্তন করে। সুর-ঝোঁকের মাধ্যমে এই পার্থক্য করা হয়। যেমন -
লিঙ্গ: ínan "ছেলে"; inán "মেয়ে" বচন: díbi "ষাঁড়"; dibí "ষাঁড়গুলি"
অনুসর্গ
সোমালিতে মাত্র চারটি অনুসর্গ আছে, কিন্তু এগুলির বিভিন্ন অর্থ হতে পারে।
ক্রিয়া
সোমালি ক্রিয়াপদ কাল ও প্রকার (aspect) অনুযায়ী পরিবর্তিত হয়।
পদক্রম
অন্যান্য কুশিটীয় ভাষার মত সোমালি ভাষাতেও পদক্রম সাধারণত কর্তা-কর্ম-ক্রিয়া।
টপিক-ফোকাস
সোমালি ভাষায় টপিক-ফোকাসের একটি ক্যাটেগরি আছে যার মাধ্যমে বাক্যের কোন শব্দ বা তথ্যটির উপর জোর দেয়া হচ্ছে তা আলাদা শব্দের মাধ্যমে নির্দেশ করা যায়।

baa, ayaa, ও waxaa শব্দগুলি বিশেষ্য ও বিশেষ্য পদগুলিকে ফোকাস করে। যেমন -

Jamal baa baxay জামাল (ফোকাস) বাইরে গেছে।

waa ক্রিয়া ও ক্রিয়াপদগুচ্ছকে চিহ্নিত করে। যেমন -

Jamal waa baxay জামাল বাইরে গেছে (ফোকাস)।
শব্দভাণ্ডার
সোমালি ভাষায় ইসলাম ধর্মের মাধ্যমে আরবি ভাষার ব্যাপক প্রভাব পড়েছে। এছাড়া ভাষাটি ইতালীয় ও ইংরেজি ভাষা থেকেও ধার নিয়েছে।
লিখন পদ্ধতি
১৯২০ সালের আগে সোমালি ভাষা লিখিত হত না। ঐ বছর সিসমান ইয়ুসুফ আরবি লিপির ভবিষ্যৎ প্রভাব দূর করতে ওসমানিয়া বর্ণমালা উদ্ভাবন করেন। এটি হরফগুলির নাম আরবি নামের মত হলেও বাম থেকে ডানে লিখিত হত। ১৯৬০-এর দশকে রোমান লিপির প্রচলন হয় এবং ১৯৭২ সালে বর্তমান রোমান লিপিভিত্তিক বর্ণমালাটি গৃহীত হয়; ওসমানীয় বর্ণমালা ধীরে ধীরে অপ্রচলিত হয়ে পড়ে।






দে



বিশ্বের প্রধান কিছু ভাষা



আফ্রো-এশীয়

আরবি ভাষা • হিব্রু ভাষা • হাউসা ভাষা • ওরোমো ভাষা • সোমালি ভাষা • আমহারীয় ভাষা • বার্বার ভাষা (তামাশেক ভাষা)



নাইজার-কঙ্গো

ইয়োরুবা ভাষা • সোয়াহিলি ভাষা • হাউসা ভাষা • তিগ্রিনিয়া ভাষা • ফুলা ভাষা • ইগবো ভাষা • খোসা ভাষা • জুলু ভাষা • মান্দিং ভাষা • গবে ভাষা • সোনিনকে ভাষা • চিচেওয়া ভাষা • লিংগালা ভাষা • ওলোফ ভাষা • ভেন্ডা ভাষা • বান্টু ভাষা (সোয়াজি ভাষা • সোথো ভাষা)



নীল-সাহারা

সোংগে ভাষা • জার্মা ভাষা



জার্মানীয়

ইংরেজি ভাষা • জার্মান ভাষা • ওলন্দাজ ভাষা • ডেনীয় ভাষা • নরওয়েজীয় ভাষা • সুয়েডীয় ভাষা • আইসল্যান্ডীয় ভাষা • আফ্রিকান্স ভাষা



রোমান্স

ফরাসি ভাষা • স্পেনীয় ভাষা • পর্তুগিজ ভাষা • ইতালীয় ভাষা • রুমানীয় ভাষা • কাতালান ভাষা • অক্সিতঁ ভাষা



স্লাভীয়

রুশ ভাষা • ইউক্রেনীয় ভাষা • পোলীয় ভাষা • চেক ভাষা • স্লোভাক ভাষা • সার্বীয় ভাষা • ক্রোয়েশীয় ভাষা • স্লোভেনীয় ভাষা • বুলগেরীয় ভাষা • বেলারুশীয় ভাষা • আলবেনীয় ভাষা



কেল্টীয়

আইরিশ ভাষা • ওয়েলশ ভাষা • স্কটীয় গালীয় ভাষা • ব্রতোঁ ভাষা • কর্নিশ ভাষা • মাংক্স‌ ভাষা



উরালীয়

ফিনীয় ভাষা • হাঙ্গেরীয় ভাষা • এস্তোনীয় ভাষা • উত্তর সামি ভাষা



ককেসীয়

জৰ্জীয় ভাষা • আৰ্মেনীয় ভাষা • চেচেন ভাষা • আবখাজ ভাষা



ইন্দো-আৰ্য

বাংলা ভাষা • অসমীয়া ভাষা • ওড়িয়া ভাষা • হিন্দি ভাষা • উর্দু ভাষা • পাঞ্জাবি ভাষা • মারাঠি ভাষা • নেপালি ভাষা . গুজরাটি ভাষা • সিন্ধি ভাষা • সিংহলী ভাষা • দিবেহী ভাষা



ইরানীয়

ফার্সি ভাষা (দারি ভাষা) • পশতু ভাষা • কুর্দি ভাষা • বেলুচি ভাষা • অসেটীয় ভাষা



দ্রাবিড়

তামিল ভাষা • তেলুগু ভাষা • কন্নড় ভাষা • মালয়ালম ভাষা • তুলু ভাষা



তুর্কীয়

তুর্কি ভাষা • আজেরি ভাষা • উজবেক ভাষা • কাজাখ ভাষা • তুর্কমেন ভাষা • উইগুর ভাষা • কিরগিজ ভাষা



দক্ষিণ-পূর্ব এশীয়,
অস্ট্রো-এশীয়
ও অস্ট্রোনেশীয়

বর্মী ভাষা • থাই ভাষা • ভিয়েতনামীয় ভাষা • লাও ভাষা • মালয় ভাষা • ইন্দোনেশীয় ভাষা • খমের ভাষা • তাগালোগ ভাষা • মালাগাসি ভাষা • জাভানীয় ভাষা • সেবুয়ানো ভাষা • সুন্দানীয় ভাষা • সামোয়ান ভাষা



পূর্ব এশীয়

চীনা ভাষা (ম্যান্ডারিন • হাক্কা • ইউয়ে • উ • মিন) • জাপানি ভাষা • কোরীয় ভাষা • মঙ্গোলীয় ভাষা



আদিবাসী
আমেরিকান

আইমারা ভাষা • কেচুয়া ভাষা • গুয়ারানি ভাষা



অন্যান্য
ইন্দো-ইউরোপীয়

গ্রিক ভাষা



ধ্রুপদী

লাতিন ভাষা • প্রাচীন গ্রিক ভাষা • সংস্কৃত ভাষা • পালি ভাষা • ধ্রুপদী চীনা ভাষা



নির্মিত

এসপেরান্তো ভাষা










ময়মনসিংহ সিটি কর্পোরেশন বাংলাদেশের ময়মনসিংহের একটি স্থানীয় সরকার সংস্থা। ১৭৯১ খ্রিস্টাব্দে জেলা সদরের পত্তন হয় এবং ১৮৬৯ খ্রিস্টাব্দে ময়মনসিংহ শহরের সার্বিক উন্নয়ন এবং ব্যবস্থাপনা করার লক্ষ্যে পৌরসভা গঠিত হয়। ২০১৮ সালের ২ এপ্রিল ময়মনসিংহ সিটি কর্পোরেশন ঘোষণা করা হয়। এটি বাংলাদেশের দ্বাদশ সিটি কর্পোরেশন। এর আয়তন ৯১ দশমিক ৩১৫ বর্গ কিঃমিঃ।



পরিচ্ছেদসমূহ


১ ইতিহাস
২ আত্মপ্রকাশ
৩ প্রশাসনিক অবকাঠামো
৪ ভৌগোলিক সীমানা
৫ জনসংখ্যা
৬ অর্থনীতি
৭ শিক্ষাব্যবস্থা
৮ যাতায়াত ব্যাবস্থা
৯ প্রত্নসম্পদ
১০ উল্লে­খযোগ্য স্থান ও স্থাপনা
১১ ব্যক্তিত্ব
১২ তথ্যসূত্র
১৩ বহিঃসংযোগ



ইতিহাস
ময়মনসিংহ শহর হয় ১৮১১ সালে। শহরের জন্য জায়গা দেন মুক্তাগাছার জমিদার রঘুনন্দন আচার্য। ১৮৮৪ সালে রাস্তায় প্রথম কেরোসিনের বাতি জ্বালানো হয়। ১৮৮৬ সালে ঢাকা‌-ময়মনসিংহ রেলপথ ও ১৮৮৭ সালে জেলা বোর্ড গঠন করা হয়। ময়মনসিংহ পৌরসভা একটি প্রাচীন ও ঐতিহ্যবাহী পৌরসভা। ১৮৬৯ সালে পৌরসভাটি স্থাপিত হয়। তখন এর নাম ছিল নাসিরাবাদ টাউন কমিটি। পাঁচটি গ্রাম যথা নাসিরাবাদ, কৃষ্ণপুর, সেহড়া, চরপাড়া এবং কাশর নিয়ে পৌরসভার বিস্তৃতি ছিল, যার আয়তন ছিল ২.১৫ বর্গ কিলোমিটার। ১৯৭৭ সালে এটি মিউনিসিপ্যাল কমিটিতে উন্নীত হয়। ১৯০৫ সালে নাসিরাবাদের পরিবর্তে ময়মনসিংহ নাম ধারণ করে এবং ১৯৩৬ সালে কৃষ্ণপুর ছাড়া বাকি চারটি গ্রাম মিলে ময়মনসিংহ শহর মৌজা গঠিত হয়। ১৯৭২ সালের Bangladesh Local Council and Municipal Committee Order দ্বারা ময়মনসিংহ টাউন কমিটি বিলুপ্ত করে ময়মনসিংহ পৌরসভা নামকরণ করা হয়। ১৯৭৮ সালে Declaration and Alteration of Municipalities Rulesঅনুসারে ৮.৩৯ বর্গকিলোমিটার এলাকা বর্ধিত করা হয়। বর্তমানে পৌরসভার আয়তন ২১.৭৩ বর্গকিলোমিটার এবং জনসংখ্যা প্রায় পাঁচ লক্ষাধিক।শহরটি রাজধানী ঢাকা থেকে ১২১ কি.মি. উত্তরে প্রায় সমতল ভূমির ওপর অবস্থিত। ময়মনসিংহ শহরের উত্তর পূর্ব প্রান্ত দিয়ে প্রবাহিত ব্রহ্মপুত্র নদ, মহাপর্বত হিমালয় সরোবর হতে উৎসরিত হয়ে, আসাম ও ময়মনসিংহ শহরের উপকন্ঠের ওপর দিয়ে প্রবাহিত হয়ে, ভৈরবের কাছে মেঘনায় মিলিত হয়ে, দক্ষিণে বঙ্গোপসাগরে মিলিত হয়েছে। শহরটির উত্তরে কাকারধারী ইউনিয়ন ও ব্রহ্মপুত্র নদ দক্ষিণে কেওয়াটখালী ইউনিয়ন, পূর্বে ব্রহ্মপূত্র নদ ও পশ্চিমে আকুয়া ইউনিয়ন। 
আত্মপ্রকাশ
২ এপ্রিল ২০১৮ তারিখে প্রশাসনিক পুনর্বিন্যাস-সংক্রান্ত জাতীয় বাস্তবায়ন কমিটির (নিকার) সভায় অনুমোদনের মধ্য দিয়ে ময়মনসিংহ সিটি কর্পোরেশন গঠিত হয়। ময়মনসিংহ সদর উপজেলার ১৩টি ইউনিয়নের মধ্যে বয়ড়া ও আকুয়া সম্পূর্ণ এবং খাগডহর, চর ঈশ্বরদিয়া, দাপুনিয়া, ভাবখালী, সিরতা ও চর নিলক্ষীয়ার আংশিক পল্লী এলাকাকে পৌরসভার অন্তর্ভুক্ত করে সিটি কর্পোরেশন এলাকা নির্ধারণ করা হয়।
প্রশাসনিক অবকাঠামো
ভৌগোলিক সীমানা
৯১ দশমিক ৩১৫ বর্গকিলোমিটার এলাকাজুড়ে এই সিটি কর্পোরেশন গঠিত হবে। 
জনসংখ্যা
জনসংখ্যার ঘনত্ব হবে প্রতি বর্গকিলোমিটারে ৫ হাজার ১৬৭ জন। সিটি কর্পোরেশন গঠিত হলে জনসংখ্যা হবে ৪ লাখ ৭১ হাজার ৮৫৮ জন। 
অর্থনীতি
শিক্ষাব্যবস্থা
এখানে ১টি বিশ্ববিদ্যালয় (বাংলাদেশ কৃষি বিশ্ববিদ্যালয়), ২টি মেডিক্যাল কলেজ (ময়মনসিংহ মেডিকেল কলেজ,কমিউনিটি বেজড মেডিকেল কলেজ, বাংলাদেশ) ১টি প্রকৌশল কলেজ (ময়মনসিংহ ইঞ্জিনিয়ারিং কলেজ), ১টি ক্যাডেট কলেজ (ময়মনসিংহ গার্লস ক্যাডেট কলেজ) ২টি শিক্ষক প্রশিক্ষণ কলেজ ছাড়াও ময়মনসিংহ জিলা স্কুল, বিদ্যাময়ী সরকারী বালিকা উচ্চ বিদ্যালয়, গভর্নমেন্ট ল্যাবরেটরী হাই স্কুল,ময়মনসিংহ, মুকুল নিকেতন উচ্চ বিদ্যালয়, ময়মনসিংহ, আনন্দ মোহন কলেজ, ময়মনসিংহ, মুমিনুন্নিসা সরকারি মহিলা কলেজ, শহীদ সৈয়দ নজরুল ইসলাম কলেজ, নাসিরাবাদ কলেজ, ময়মনসিংহ পলিটেকনিক ইনস্টিটিউট এর মতো আরো অসংখ্য ঐতিহ্যবাহী শিক্ষা প্রতিষ্ঠান রয়েছে।
যাতায়াত ব্যাবস্থা
ময়মনসিংহ থেকে দেশের বিভিন্ন স্থানের সাথে রয়েছে ট্রেন যোগাযোগ। রয়েছে আন্তঃনগর এবং মেইল ট্রেন উভয়ই।

আন্তঃনগর ট্রেনসমূহ হলো: তিস্তা এক্সপ্রেস, ব্রহ্মপুত্র এক্সপ্রেস, যমুনা এক্সপ্রেস, অগ্নিবীণা এক্সপ্রেস, বিজয় এক্সপ্রেস, হাওর এক্সপ্রেস।
মেইল ট্রেনসমূহ হলো: ধলেশ্বরী এক্সপ্রেস, ভাওয়াল এক্সপ্রেস, ময়মনসিংহ এক্সপ্রেস, ঈশাখা এক্সপ্রেস, মহুয়া এক্সপ্রেস, জামালপুর কমিউটার, দেওয়ানগঞ্জ এক্সপ্রেস।

এছাড়া সড়ক ও জলপথেও যাতায়াত করা যায় ময়মনসিংহে।
প্রত্নসম্পদ
উল্লে­খযোগ্য স্থান ও স্থাপনা

বাংলাদেশ কৃষি বিশ্ববিদ্যালয়
আলেকজান্ডার ক্যাসল
শশী লজ,
ময়মনসিংহ জাদুঘর
শিল্পাচার্য জয়নুল আবেদিন সংগ্রহশালা,
পুরাতন ব্রহ্মপুত্র নদী,
সার্কিট হাউজ,
সিলভার প্যালেস,
বিপিন পার্ক,
বোটানিক্যাল গার্ডেন,
ময়মনসিংহ টাউন হল,
দুর্গাবাড়ী

ব্যক্তিত্ব
তথ্যসূত্র


↑ [১],ময়মনসিংহ বিভাগ।
↑ । দৈনিক যুগান্তর। সংগ্রহের তারিখ ২ এপ্রিল ২০১৮। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ [২],দৈনিক যুগান্তর।
↑ [৩],দৈনিক যুগান্তর।
↑ , www.railway.gov.bd; সংগ্রহের তারিখ: ২৪ মার্চ ২০১৩ খ্রিস্টাব্দ।


বহিঃসংযোগ






দে



 বাংলাদেশের সিটি কর্পোরেশন






ঢাকা (উত্তর)
ঢাকা (দক্ষিণ)
চট্টগ্রাম
খুলনা
রাজশাহী
সিলেট
বরিশাল
কুমিল্লা
নারায়ণগঞ্জ
রংপুর
গাজীপুর
ময়মনসিংহ











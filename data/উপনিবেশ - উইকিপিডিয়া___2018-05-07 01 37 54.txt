
উপনিবেশ (ইংরেজি: Colony) একটি স্থান বা এলাকা যা অন্য কোন দেশ কর্তৃক নিয়ন্ত্রিত হয়। প্রধান নগর হিসেবে দেশটি উপনিবেশের বৈধ দখলদার। একটি দেশের যখন অনেকগুলো উপনিবেশ থাকে তখন মূল দেশটি সাম্রাজ্য হিসেবে পরিচিত হয়। বিশ্বের প্রাচীনতম উপনিবেশ পুয়ের্তো রিকো মার্কিন যুক্তরাষ্ট্রের প্রত্যক্ষ তত্ত্বাবধানে পরিচালিত হচ্ছে।
উপনিবেশে অবশ্যই অনেক লোকসংখ্যা থাকতে হবে। বিশ্বে একসময় অনেক উপনিবেশ ছিল যা বর্তমানে স্বাধীন দেশে রূপান্তরিত হয়েছে। অধিকাংশ দেশই ব্রিটিশ সাম্রাজ্যের অধীনে নিয়ন্ত্রিত ছিল। বর্তমানে এ সকল দেশই কমনওয়েলথভূক্ত দেশের সদস্য।
উপনিবেশ বা কলোনী শব্দটি ল্যাটিন শব্দ কলোনিয়া থেকে উদ্ভূত। প্রাচীন গ্রিসে উপনিবেশের নিয়ন্ত্রককে মেট্রোপোলিশ বা প্রধান নগর বলা হতো। একটি উপনিবেশকে প্রায়শঃই নির্দিষ্ট কোন না কোন দেশ কর্তৃক শাসন করা হতো কিংবা উপনিবেশটি নিজেই স্বাধীনভাবে পরিচালিত হতো। পুতুল রাজ্য বা নিয়ন্ত্রিত রাজ্যরূপে উপনিবেশের আন্তর্জাতিক প্রতিনিধিত্ব করার কোন স্বাধীন স্বত্ত্বা বা অধিকার নেই। এর শীর্ষ পর্যায়ের প্রশাসন ব্যবস্থা প্রধান নগর বা রাজধানী থেকে সরাসরি নিয়ন্ত্রণ করা হয়ে থাকে।



পরিচ্ছেদসমূহ


১ প্রাচীনকালের উপনিবেশ
২ আধুনিক উপনিবেশ
৩ বর্তমান উপনিবেশ
৪ বহিঃসংযোগ
৫ তথ্যসূত্র



প্রাচীনকালের উপনিবেশ

আলেকজান্দ্রিয়া, দুরেস, মার্সেইল গ্রিক উপনিবেশ হিসেবে গঠিত হয়।
কার্থেজ ফোনিসিয়ান উপনিবেশ ছিল।
সাইরেন গ্রিসের থেরার উপনিবেশ ছিল।
কোলন রোমান উপনিবেশ ছিল। এর আধুনিক নামটি ল্যাটিন ভাষা কলোনিয়া থেকে সৃষ্ট।

আধুনিক উপনিবেশ

১৯৭৫ সালে স্বাধীনতার পূর্ব-পর্যন্ত এঙ্গোলা কয়েক শতক ধরে পর্তুগালের উপনিবেশ ছিল।
ব্রিটিশ অনুসন্ধানকারী ও নাবিক জেমস কুক ১৭৭০ সালে অস্ট্রেলিয়ার পূর্ব উপকূলে পদার্পণ করে একে ব্রিটিশ উপনিবেশ হিসেবে দাবী করেন।
ব্রাজিল ১৮২২ সালে স্বাধীনতার পূর্বে কয়েক শতাব্দী পর্তুগালের উপনিবেশ ছিল।
কানাডা প্রথমে ফ্রান্স ও পরবর্তীকালে ব্রিটিশ শাসনাধীন উপনিবেশ ছিল।
১৮৪১ থেকে ১৯৯৭ সাল পর্যন্ত হংকং ব্রিটেনের উপনিবেশ ছিল। ম্যাকাও পর্তুগীজ উপনিবেশরূপে ১৫৫৭ থেকে ১৯৯৯ সাল পর্যন্ত নিয়ন্ত্রণে ছিল। উভয় উপনিবেশই পরবর্তীতে চীনের বিশেষ প্রশাসনিক অঞ্চেল পরিণত হয়।
ষোড়শ শতকের শুরুতে আধুনিক ভারতের অংশবিশেষ পর্তুগালের নিয়ন্ত্রণে ছিল; যা সমষ্টিগতভাবে ১৯৬১ সাল পর্যন্ত পর্তুগীজ ইন্ডিয়া নামে পরিচিতি ছিল। ১৮৫৮ থেকে ১৯৪৭ সালের মধ্যবর্তীকালীন সময়ে যুক্তরাজ্য সরকারের সরাসরি নিয়ন্ত্রণে পরিচালিত হতো।
১৬০০ থেকে ১৯৪৫/১৯৪৯ পর্যন্ত ইন্দোনেশিয়া ডাচ উপনিবেশ ছিল। দ্বিতীয় বিশ্বযুদ্ধকালীন সময়ে ১৯৪২ থেকে ১৯৪৫ পর্যন্ত জাপানের নিয়ন্ত্রণে ছিল। এর পূর্বে ১৫২১ সাল থেকে স্পেনের নিয়ন্ত্রণে ছিল বর্তমান স্বাধীন দেশটি।
ফিলিপাইন ১৫২১ থেকে ১৮৯৮ সাল পর্যন্ত স্পেনের এবং ১৮৯৮ থেকে ১৯৪৬ সাল পর্যন্ত মার্কিন যুক্তরাষ্ট্রের উপনিবেশ ছিল। দ্বিতীয় বিশ্বযুদ্ধকালীন সময়ে ১৯৪২ থেকে ১৯৪৫ পর্যন্ত জাপানের সামরিক বাহিনী উপনিবেশটির নিয়ন্ত্রণভার গ্রহণ করেছিল।

বর্তমান উপনিবেশ

রিও ডি ওরো / পশ্চিম সাহারা মরক্কোর অনেক উপনিবেশের একটি হিসেবে পরিগণিত। পাশাপাশি আফ্রিকা মহাদেশের সর্বশেষ উপনিবেশরূপে পরিচিত এটি।
চিলির বিশেষ অঙ্গরাজ্য হিসেবে ইস্টার আইল্যান্ডের নাগরিকেরা চিলির নাগরিকত্ব প্রাপ্তির পূর্ণ দাবীদার।
ফ্রান্সের অনেকগুলো উপনিবেশ রয়েছে। তন্মধ্যে - ফ্রেঞ্চ পলিনেশিয়া, সেন্ট বার্থলেমাই, সেন্ট মার্টিন, সেন্ট পিয়েরে এন্ড মিকুইলন, ওয়ালিস এন্ড ফুতুনা, নিউ ক্যালিদোনিয়া অন্যতম।
যুক্তরাজ্যের উপনিবেশগুলো হচ্ছে - ব্রিটিশ ভার্জিন আইল্যান্ড, জিব্রাল্টার এবং ফকল্যান্ড দ্বীপপুঞ্জ।
যুক্তরাষ্ট্রের উপনিবেশগুলো হিসেবে আমেরিকান সামোয়া, পুয়ের্তো রিকো, গুয়াম, নর্দান ম্যারিয়ানা আইল্যান্ড, ইউনাইটেড স্টেটস ভার্জিন আইল্যান্ড রয়েছে।

বহিঃসংযোগ


 (covers Siberia as Russian colony)

তথ্যসূত্র


↑ 
↑ Sharon Ann Navarro, and Armando Xavier Mejia, Latino Americans and Political Participation (Santa Barbara, California: ABC-CLIO) 2004. p. 106. আইএসবিএন ১-৮৫১০৯-৫২৩-৩.
↑  By Jose Trias Monge. Yale University Press. 1997.
↑ De Lario, Damaso; de Lario Ramírez, Dámaso (২০০৮)। । । Ateneo de Manila University Press। আইএসবিএন 978-971-550-556-7। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ Ferdinand Magellan claimed the Philippine Islands for Spain in 1521, but it can be argued that Spain's legitimate sovereignty over the islands commenced following a popular referendum in 1599.
↑ Harter, Pascale (২০০৩-১০-২১)। । BBC News। উদ্ধৃতি টেমপ্লেট ইংরেজি প্যারামিটার ব্যবহার করেছে (link)







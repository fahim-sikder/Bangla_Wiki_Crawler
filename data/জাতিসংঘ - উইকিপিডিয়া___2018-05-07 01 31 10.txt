স্থানাঙ্ক: 


জাতিসংঘ (অপর নাম: রাষ্ট্রসঙ্ঘ) বিশ্বের জাতিসমূহের একটি সংগঠন, যার লক্ষ্য হলো আন্তর্জাতিক অঙ্গনে আইন, নিরাপত্তা, অর্থনৈতিক উন্নয়ন, সামাজিক অগ্রগতি এবং মানবাধিকার বিষয়ে পারষ্পরিক সহযোগিতার পরিবেশ সৃষ্টি করা। ১৯৪৫ সালে ৫১টি রাষ্ট্র জাতিসংঘ বা রাষ্ট্রসঙ্ঘ সনদ স্বাক্ষর করার মাধ্যমে জাতিসংঘ বা রাষ্ট্রসঙ্ঘ প্রতিষ্ঠিত হয়। এটি ১৯১৯ সালে প্রতিষ্ঠিত এবং পরবর্তীতে লুপ্ত লীগ অব নেশন্সের স্থলাভিষিক্ত হয়।
দ্বিতীয় বিশ্বযুদ্ধের শেষে বিজয়ী মিত্রশক্তি পরবর্তীকালে যাতে যুদ্ধ ও সংঘাত প্রতিরোধ করা যায়, এই উদ্দেশ্যে জাতিসংঘ বা রাষ্ট্রসঙ্ঘ প্রতিষ্ঠা করতে উদ্যোগী হয়। তখনকার বিশ্ব রাজনীতির পরিস্থিতি জাতিসংঘের বা রাষ্ট্রসঙ্ঘের সাংগঠনিক কাঠামোতে এখনও প্রতিফলিত হচ্ছে। জাতিসংঘ বা রাষ্ট্রসঙ্ঘের নিরাপত্তা পরিষদের ৫টি স্থায়ী সদস্য (যাদের ভেটো প্রদানের ক্ষমতা আছে) মার্কিন যুক্তরাষ্ট্র, ফ্রান্স, যুক্তরাজ্য, রাশিয়া ও গণচীন হলো দ্বিতীয় বিশ্বযুদ্ধের বিজয়ী দেশ।[তথ্যসূত্র প্রয়োজন]
অক্টোবর, ২০১৬ সালের হিসাব অনুযায়ী জাতিসংঘ বা রাষ্ট্রসঙ্ঘের সদস্য রাষ্ট্রের সংখ্যা ১৯৩ সদস্য। এর সদর দপ্তর যুক্তরাষ্ট্রের নিউ ইয়র্ক শহরে অবস্থিত। সাংগঠনিকভাবে জাতিসংঘ বা রাষ্ট্রসঙ্ঘের প্রধান অঙ্গ সংস্থাগুলো হলো - সাধারণ পরিষদ, নিরাপত্তা পরিষদ, অর্থনৈতিক ও সামাজিক পরিষদ, সচিবালয়, ট্রাস্টিশীপ কাউন্সিল এবং আন্তর্জাতিক আদালত। এছাড়াও রয়েছে বিশ্ব স্বাস্থ্য সংস্থা, ইউনিসেফ ইত্যাদি। জাতিসংঘ বা রাষ্ট্রসঙ্ঘের প্রধান নির্বাহী হলেন এর মহাসচিব। ২০১৭ সালের জানুয়ারি ১ তারিখ থেকে মহাসচিব পদে রয়েছেন পর্তুগালের নাগরিক অ্যান্টোনিও ম্যানুয়েল দে অলিভেইরা গুতারেস।



পরিচ্ছেদসমূহ


১ সদস্যরাষ্ট্র
২ সদর দপ্তর
৩ ভাষা
৪ প্রাসঙ্গিক নিবন্ধসমূহ
৫ মহাসচিব
৬ শুভেচ্ছা দূত
৭ আরও দেখুন
৮ তথ্যসূত্র
৯ বহিঃসংযোগ



সদস্যরাষ্ট্র





বিশ্ব মানচিত্রে জাতিসংঘ বা রাষ্ট্রসঙ্ঘের সদস্য রাষ্ট্রসমূহ (নীল বর্ণে চিহ্নিত)



২০১৬ সালের তথ্যানুসারে জাতিসংঘ বা রাষ্ট্রসঙ্ঘের সদস্য সংখ্যা ১৯৩। বিশ্বের প্রায় সব স্বীকৃত রাষ্ট্রই এর সদস্য। তবে উল্লেখযোগ্য ব্যতিক্রম হলো তাইওয়ান (প্রজাতন্ত্রী চীন), ভ্যাটিকান সিটি। এছাড়াও, অন্যান্য কিছু অস্বীকৃত এলাকার মধ্যে রয়েছে ট্রান্সনিস্ট্রিয়া ও উত্তর সাইপ্রাসের তুর্কী প্রজাতন্ত্র।
জাতিসংঘ বা রাষ্ট্রসঙ্ঘে যোগদানকারী সর্বশেষ সদস্য রাষ্ট্র হলো দক্ষিণ সুদান (২০১১ সালের ১৪ জুলাই, ১৯৩তম) যোগদান করে।
সদর দপ্তর

জাতিসংঘ বা রাষ্ট্রসঙ্ঘের সদর দপ্তর যুক্তরাষ্ট্রের নিউইয়র্ক শহরে অবস্থিত। এটি ১৬ একর জমিতে ১৯৪৯ হতে ১৯৫০ সালের মধ্যে নির্মাণ করা হয়। ভবনটি ইস্ট নদীর তীরে অবস্থিত। সদর দপ্তর স্থাপনের জমি কেনার জন্য জন ডি রকফেলার জুনিয়র ৮.৫ মিলিয়ন ডলার ব্যয় করেন। তিনি জাতিসংঘ বা রাষ্ট্রসঙ্ঘকে এই জমি দান করেন।
সদর দপ্তরের মূল ভবনটির নকশা প্রণয়ন করেন - লে করবুসিয়ে, অস্কার নিয়েমেয়ারসহ আরো অনেক খ্যাতনামা স্থপতি। নেলসন রকফেলারের উপদেষ্টা ওয়ালেস কে হ্যারিসন এই স্থপতি দলের নেতৃত্ব দেন। আনুষ্ঠানিকভাবে সদর দপ্তরের উদ্বোধন হয় ১৯৫১ সালের ৯ই জানুয়ারি তারিখে।
সদর দপ্তর নিউইয়র্কে হলেও জাতিসংঘ বা রাষ্ট্রসঙ্ঘের বেশ কিছু অঙ্গ সংগঠনের প্রধান কার্যালয় সুইজারল্যান্ডের জেনেভা, নেদারল্যান্ডের দ্য হেগ, অষ্ট্রিয়ার ভিয়েনা, কানাডার মন্ট্রিল, ডেনমার্কের কোপেনহাগেন, জার্মানীর বন ও অন্যত্র অবস্থিত।
জাতিসংঘ বা রাষ্ট্রসঙ্ঘের সদর দপ্তরের ঠিকানা হল -

760 United Nations Plaza,
New York City, NY 10017,
USA

নিরাপত্তার খাতিরে এই ঠিকানায় প্রেরিত সকল ধরণের চিঠিপত্র পরীক্ষণ-নিরীক্ষণসহ জীবাণুমুক্ত করা হয়।
জাতিসংঘ বা রাষ্ট্রসঙ্ঘের সদর দপ্তরের পুরানো ভবনের সংস্কার কার্য উপলক্ষে ম্যানহাটানের ফার্স্ট অ্যাভিনিউতে ফুমিহিকো মাকি’র নকশায় অস্থায়ী দপ্তর নির্মাণ করা হচ্ছে।
১৯৪৯ সালের আগে পর্যন্ত লন্ডন ও নিউইয়র্কের বিভিন্ন স্থানে জাতিসংঘ বা রাষ্ট্রসঙ্ঘের কার্যালয়ের অবস্থান ছিল।
ভাষা

জাতিসংঘ বা রাষ্ট্রসঙ্ঘের ছয়টি দাপ্তরিক ভাষা হলো আরবি, চীনা, ইংরেজি, ফরাসি, রুশ, এবং স্পেনীয় ভাষা।  জাতিসংঘ বা রাষ্ট্রসঙ্ঘের সচিবালয়ে যে দুটি ভাষা ব্যবহৃত হয় তা হলো ইংরেজি ও ফরাসি।
জাতিসংঘ বা রাষ্ট্রসঙ্ঘের দাপ্তরিক ভাষাগুলোর মধ্যে ইংরেজি ৫২টি সদস্য দেশের সরকারি ভাষা। ফরাসি হলো ২৯টি দেশের, আরবি ২৪টি দেশের, স্পেনীয় ২০টি দেশের, রুশ ৪টি দেশের, এবং চীনা ভাষা ২টি দেশের সরকারি ভাষা।
প্রাসঙ্গিক নিবন্ধসমূহ

জাতিসংঘের সদস্য দেশ

মহাসচিব
জাতিসংঘ বা রাষ্ট্রসঙ্ঘের প্রধান হিসেবে রয়েছেন মহাসচিব। তিনি মহাসচিব বান কি মুন ২০০৭ সালে সাবেক মহাসচিব কফি আনানের কাছ থেকে দায়িত্ব নেন এবং তাঁর ১ম মেয়াদ শেষ হবে ২০১১ সালে । যদি তাঁর গ্রহণযোগ্যতা থাকে, তবে তিনি পুণরায় ২য় মেয়াদে মহাসচিব পদে মনোনীত হতে পারবেন। এমনকি তিনি নিজ যোগ্যতাবলে ২০১২-২০১৬ জাতিসংঘ এর মহাসচিব হিসেবে নিযুক্ত ছিলেন। জাতিসংঘ বা রাষ্ট্রসঙ্ঘ সনদের ৯৭ অনুচ্ছেদ মোতাবেক মহাসচিবকে “প্রধান প্রশাসনিক কর্মকর্তা” হিসেবে উল্লেখ করা হয়েছে। ঐ সনদে আরো বলা হয়েছে যে, মহাসচিব যে-কোন বিশ্ব শান্তিভঙ্গের আশঙ্কা ও নিরাপত্তার খাতিরে কঠোর পদক্ষেপ গ্রহণের লক্ষ্যে নিরাপত্তা পরিষদে প্রস্তাব আনতে পারবেন। মহাসচিব পদটি দ্বৈত ভূমিকার অধিকারী - জাতিসংঘ বা রাষ্ট্রসঙ্ঘের প্রশাসক এবং কুটনৈতিক ও মধ্যস্থতাকারী হিসেবে।
নিরাপত্তা পরিষদের সর্বসম্মতিক্রমে গৃহীত সিদ্ধান্ত অনুসারে জাতিসংঘ বা রাষ্ট্রসঙ্ঘ সাধারণ পরিষদ মহাসচিব নিযুক্ত করেন।
পদের মেয়াদ সম্পর্কে নির্দিষ্ট কোন নীতিমালা নেই। কিন্তু পূর্ব থেকেই এক বা দুই মেয়াদে ৫ বছরের জন্য ভৌগোলিক চক্রাবর্তে মহাসচিব পদে মনোনীত করার বিধান চলে আসছে।

জাতিসংঘ বা রাষ্ট্রসঙ্ঘ মহাসচিবদের তালিকা

ক্রমিক নং
নাম
যে দেশে জন্ম নিয়েছেন
কার্যভার গ্রহণ
কার্যভার প্রদান
মন্তব্য


(১)
ট্রাইগভে লাই
 নরওয়ে
২ ফেব্রুয়ারি, ১৯৪৬
১০ নভেম্বর, ১৯৫২
পদত্যাগ; ১ম মহাসচিব: স্ক্যান্ডিনেভিয়া দেশ থেকে


(২)
ডগ হামারশোল্ড
 সুইডেন
১০ এপ্রিল, ১৯৫৩
১৮ সেপ্টেম্বর, ১৯৬১
কর্মরত অবস্থায় মৃত্যু


(৩)
উ থান্ট
 মায়ানমার
৩০ নভেম্বর, ১৯৬১
১ জানুয়ারি, ১৯৭২
এশিয়া থেকে নির্বাচিত ১ম মহাসচিব


(৪)
কুর্ট ওয়াল্ডহেইম
 অস্ট্রিয়া
১ জানুয়ারি, ১৯৭২
১ জানুয়ারি, ১৯৮২



(৫)
জ্যাভিয়ার পেরেজ দ্য কুয়েলার
 পেরু
১ জানুয়ারি, ১৯৮২
১ জানুয়ারি, ১৯৯২
আমেরিকা থেকে নির্বাচিত ১ম মহাসচিব


(৬)
বুট্রোস বুট্রোস-ঘালি
 মিশর
১ জানুয়ারি, ১৯৯২
১ জানুয়ারি, ১৯৯৭
আফ্রিকা থেকে নির্বাচিত ১ম মহাসচিব


(৭)
কফি আন্নান
 ঘানা
১ জানুয়ারি, ১৯৯৭
১ জানুয়ারি, ২০০৭



(৮)
বান কি-মুন
 দক্ষিণ কোরিয়া
১ জানুয়ারি, ২০০৭
৩১ ডিসেম্বর, ২০১৬



(৯)
অ্যান্টোনিও গুতারেস
 পর্তুগাল
১ জানুয়ারি, ২০১৭
-



শুভেচ্ছা দূত
মূল নিবন্ধ: শুভেচ্ছা দূত
জাতিসংঘ বা রাষ্ট্রসঙ্ঘ তার সদস্যভূক্ত দেশগুলোর মাঝে নির্দিষ্ট লক্ষ্য, উদ্দেশ্য, পরিকল্পনা বাস্তবায়নের লক্ষ্যে শুভেচ্ছা দূত নিয়োগ করে থাকে। শুভেচ্ছা দূতের মধ্যে - বিশ্বের শীর্ষস্থানীয় নেতা, খেলোয়াড়, চলচ্চিত্র তারকা প্রমুখ পেশাজীবিদেরকে সম্পৃক্ত করা হয়।
জাতিসংঘ বা রাষ্ট্রসঙ্ঘ শান্তি বার্তাবাহক, খাদ্য ও কৃষি সংস্থা, এইচআইভি ও এইডস্‌ কর্মসূচী, পরিবেশ কার্যক্রম, ইউএনডিপি, ইউনেস্কো, ইউনোডিসি, ইউএনএফপিএ, জাতিসংঘ বা রাষ্ট্রসঙ্ঘ মানবাধিকার কমিশন, ইউনিসেফ, ইউনিডো, ইউনিফেম, বিশ্ব খাদ্য সংস্থা, বিশ্ব স্বাস্থ্য সংস্থা প্রমূখ প্রতিষ্ঠান বা সংস্থাগুলো তাদের কার্যক্রম বাস্তবায়নের জন্য শুভেচ্ছা দূত হিসেবে সময়ে সময়ে বিখ্যাত ব্যক্তিত্বকে নিয়োগ করে থাকে।
আরও দেখুন

জাতিসংঘের মহাসচিব
জাতিসংঘ সাধারণ পরিষদ
জাতিসংঘ নিরাপত্তা পরিষদ

তথ্যসূত্র


↑ 
↑ Information Technology Section (২০০১)। । United Nations। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑  www.un.org, United Nations, Accessed September 20, 2006
↑  (English ভাষায়)। United Nations। সংগ্রহের তারিখ ২০০৬-১২-২৩। উদ্ধৃতি টেমপ্লেট ইংরেজি প্যারামিটার ব্যবহার করেছে (link) উদ্ধৃতি শৈলী রক্ষণাবেক্ষণ: অচেনা ভাষা (link)
↑ .


বহিঃসংযোগ









দে



 জাতিসংঘ



জাতিসংঘ ব্যবস্থা

সাধারণ পরিষদ · নিরাপত্তা পরিষদ · অর্থনৈতিক ও সামাজিক পরিষদ · সচিবালয় (মহাসচিব) · অছি পরিষদ · আন্তর্জাতিক আদালত ·  (সদস্য দেশসমূহ · পর্যবেক্ষকসমূহ)






দফতর

প্রধান কার্যালয় (নিউ ইয়র্ক)  · জেনেভা  · নাইরোবি  · ভিয়েনা



প্রকল্প,
তহবিল  এবং বিশেষায়িত সংস্থা

Cambodia Tribunal · খাদ্য ও কৃষি সংস্থা · আন্তর্জাতিক বেসামরিক বিমান চলাচল সংস্থা · আইএলও · IPCC · আন্তর্জাতিক পরমাণু শক্তি সংস্থা  · ICTR  · ICTY · আন্তর্জাতিক টেলিযোগাযোগ ইউনিয়ন · UNAIDS  · SCSL  · আংকটাড · UNCITRAL  · UNDCP · ইউএনডিপি · জাতিসংঘ পরিবেশ কর্মসূচী · ইউনেস্কো  · UNFIP  · জাতিসংঘ জনসংখ্যা তহবিল · OHCHR  · ইউএনএইচসিআর · জাতিসংঘ মানবাধিকার কাউন্সিল · জাতিসংঘ মানব বসতি কেন্দ্র · ইউনিসেফ · UNRWA · বিশ্ব ডাক ইউনিয়ন · বিশ্ব খাদ্য কর্মসূচী · বিশ্ব স্বাস্থ্য সংস্থা · বিশ্ব আবহাওয়া সংস্থা  · বিশ্ব পর্যটন সংস্থা



প্রস্তাবসমূহ

General Assembly (UDHR)  · Security Council



সম্পর্কিত নিবন্ধ

ব্রিটন উডস সিস্টেম  · পতাকা · ইতিহাস · আন্তর্জাতিক অপরাধী আদালত · রাষ্ট্রপুঞ্জ · রাসায়নিক অস্ত্র নিষিদ্ধকরণ সংস্থা  · জাতিসংঘ শান্তিরক্ষী বাহিনী · জাতিসংঘ সনদ  · United Nations Global Compact  · UNTS · জাতিসংঘ দিবস · জাতিসংঘ বিশ্ববিদ্যালয়










দে



২০০১ নোবেল পুরস্কার বিজয়ী



রসায়ন



উইলিয়াম নোল্‌স (মার্কিন যুক্তরাষ্ট্র)
রিওজি নোয়োরি (জাপান)
ব্যারি শার্পলেস (মার্কিন যুক্তরাষ্ট্র)








সাহিত্য

বিদ্যাধর সূর্যপ্রসাদ নাইপল (ত্রিনিদাদ ও টোবাগো/যুক্তরাজ্য)



শান্তি



জাতিসংঘ
কফি আনান (ঘানা)





পদার্থবিজ্ঞান



এরিক এলিন কর্নেল (মার্কিন যুক্তরাষ্ট্র)
ওলফগাং কেটার্ল (জার্মানি)
কার্ল এডুইন ওয়াইম্যান (মার্কিন যুক্তরাষ্ট্র)





চিকিৎসাবিজ্ঞান



লেল্যান্ড এইচ হার্টওয়েল (মার্কিন যুক্তরাষ্ট্র)
টিম হান্ট (যুক্তরাজ্য)
পল নার্স (যুক্তরাজ্য)





অর্থনীতি



জর্জ একারলফ (মার্কিন যুক্তরাষ্ট্র)
মাইকেল স্পেন্স (মার্কিন যুক্তরাষ্ট্র)
জোসেফ স্টিগ্‌লিট্‌স (মার্কিন যুক্তরাষ্ট্র)








নোবেল পুরস্কার গ্রহীতা
১৯৯০
৯১
৯২
৯৩
৯৪
৯৫
৯৬
৯৭
৯৮
৯৯
২০০০
০১
০২
০৩
০৪
০৫
০৬
০৭
০৮
০৯
১০
১১
১২
১৩
১৪
১৫
১৬
১৭












দে



শান্তিতে নোবেল পুরস্কার বিজয়ী (২০০১-বর্তমান)






কফি আনান / জাতিসংঘ (২০০১) · জিমি কার্টার (২০০২) · শিরিন এবাদি (২০০৩) · ওয়াঙ্গেরী মাথেই (২০০৪) · আন্তর্জাতিক পরমাণু শক্তি সংস্থা / মোহামেদ এলবারাদেই (২০০৫) · গ্রামীণ ব্যাংক / মুহাম্মদ ইউনূস (২০০৬) · আল গোর / ইন্টারগভার্নমেন্টাল প্যানেল ফর ক্লাইমেট চেঞ্জ (আইপিসিসি) (২০০৭) · মার্তি আহতিসারী (২০০৮) · বারাক ওবামা (২০০৯) · লিউ জিয়াওবো (২০১০) · এলেন জনসন স্যারলিফ / লেমাহ জিবোই / তাওয়াক্কোল কারমান (২০১১) · ইউরোপীয় ইউনিয়ন (২০১২) · আন্তর্জাতিক রাসায়নিক অস্ত্র নিরস্ত্রীকরণ সংস্থা (২০১৩) · কৈলাশ সত্যার্থী / মালালা ইউসুফজাই (২০১৪) · তিউনিসিয়ান ন্যাশনাল ডায়ালগ কুয়ার্টেট (২০১৫) · হুয়ান ম্যানুয়েল সান্তোস (২০১৬) ইন্টারন্যাশনাল ক্যাম্পেইন টু অ্যাবোলিশ নিউক্লিয়ার উইপন্স (২০১৭)








সম্পূর্ণ তালিকা
১৯০১-১৯২৫
১৯২৬-১৯৫০
১৯৫১-১৯৭৫
১৯৭৬-২০০০
২০০১-বর্তমান











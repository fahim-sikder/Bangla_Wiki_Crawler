
কবিগান বাংলা লোকসংগীতের একটি বিশেষ ধারা। এই ধারায় লোককবিরা প্রতিযোগিতামূলক গানের আসরে অংশগ্রহণ করে থাকেন। গায়ককে কবি হতে হয়। তিনি মুখে মুখে পদ রচনা করেন এবং তাৎক্ষণিকভাবে সুরারোপ করে গেয়ে থাকেন। কবিগান পরিবেশনকারীদের বলা হয় কবিয়াল।



পরিচ্ছেদসমূহ


১ প্রকৃতি
২ ইতিহাস
৩ শব্দ-ব্যবহার
৪ কবিয়াল
৫ মুদ্রণ জগতে প্রবেশ
৬ আরো দেখুন
৭ তথ্যসূত্র



প্রকৃতি
কবিগান সাধারণত দুটি দলের দ্বারা গীত হয়। প্রত্যেকটি দলের নেতৃত্বে থাকেন একজন "কবিয়াল" বা "সরকার"। তাঁর সহকারী গায়কদের বলা হয় "দোহার"। এঁরা সাধারণত নেতার কথাগুলিই পুনরাবৃত্তি করেন। কবিগান শুরু হয় "বন্দনা" বা "গুরুদেবের গীত"-এর মাধ্যমে। "বন্দনা" অংশটি সরস্বতী, গণেশ, জনতা ও শ্রোতাদের উদ্দেশ্যে নিবেদিত হয়। এটি কবিয়াল যেমন উপযুক্ত করেন, তেমনভাবে গান। এরপর রাধাকৃষ্ণ বিষয়ক গান গাওয়া হয়। এটিকে কেউ কেউ "আগমনী" বলেন। এরপর চারটি বিষয়ভিত্তিক গান গাওয়া হয়ঃ "সখী সংবাদ", "বিরহ", "লহর" ও "খেউড়"। এরপর প্রতিযোগিতামূলক অংশটি শুরু হয়। কবিগানের আসরে এই অংশটিকে "কবির লড়াই"-ও বলা হয়। এই অংশে একজন গীতিকার-সুরকার মুখে মুখে গান বেঁধে অপর গীতিকার-সুরকারকে আক্রমণ করেন এবং তিনিও গানের মাধ্যমে সেই আক্রমণের প্রত্যুত্তর দেন।
ইতিহাস
সজনীকান্ত দাশ তাঁর বাংলার কবিগান গ্রন্থে লেখেন, বাংলার বিভিন্ন অঞ্চলে বিভিন্ন সময়ে প্রচলিত বিভিন্ন সাংগীতিক ধারার মিলনে কবিগানের জন্ম। এই ধারাগুলির নাম বহু বিচিত্র – তরজা, পাঁচালি, খেউড়, আখড়াই, হাফ আখড়াই, ফুল আখড়াই, দাঁড়া কবিগান, বসা কবিগান, ঢপকীর্তন, টপ্পা, কৃষ্ণযাত্রা, তুক্কাগীতি ইত্যাদি। ঈশ্বরচন্দ্র গুপ্ত ও ড. হরেকৃষ্ণ মুখোপাধ্যায়ের মতো খ্যাতনামা সাহিত্য গবেষকগণ কবিগান নিয়ে অনেক গবেষণা করেছেন।
ড. সুশীল কুমার দের মতে, অষ্টাদশ শতাব্দীর প্রথম ভাগে, এমনকি সপ্তদশ শতাব্দীতেও কবিগানের অস্তিত্বের প্রমাণ পাওয়া যায়। কিন্তু কবিওয়ালাদের প্রকৃত বিকাশকাল হল ১৭৬০ থেকে ১৮৩০ সালের মধ্যবর্তী সময়। এই সময় বাংলা কাব্যের ধর্মীয় ও আনুষ্ঠানিক উপাদানগুলি ফিকে হয়ে আসতে শুরু করেছিল। বাংলা কাব্যও বৈষ্ণব কবিতার ধারা থেকে বেরিয়ে আসার চেষ্টা করছিল। অষ্টাদশ শতাব্দীর মধ্যভাগে মুদ্রণযন্ত্রের আবির্ভাব এই বেরিয়ে আসার প্রচেষ্টাকে সার্থক করে তোলে। অষ্টাদশ শতাব্দীর শেষভাগ থেকে পরবর্তী অর্ধশতাব্দীকাল নব্য কবিগান এবং পাঁচালি গান কলকাতা ও তৎসংলগ্ন অঞ্চলে এতটাই জনপ্রিয়তা অর্জন করে যে সাহিত্যের অন্যান্য ধারাগুলির অস্তিত্বই বিপন্ন হয়ে পড়েছিল। পরবর্তীকালে কলকাতায় কবিগানের জনপ্রিয়তা হ্রাস পেলেও গ্রামবাংলায় এর জনপ্রিয়তা কিছুমাত্র কমেনি।



ময়মনসিংহের মুগ ভালো, খুলনার ভালো কই।
ঢাকার ভালো পাতাক্ষীর, বাঁকুড়ার ভালো দই।।
কৃষ্ণনগরের ময়রা ভালো, মালদহের ভালো আম।
উলোর ভালো বাঁদর পুরুষ, মুর্শিদাবাদের জাম।।
রংপুরের শ্বশুর ভালো, রাজশাহীর জামাই।
নোয়াখালির নৌকা ভালো, চট্টগ্রামের ধাই।।
দিনাজপুরের কায়েত ভালো, হাবড়ার ভালো শুঁড়ি।
পাবনা জেলার বৈষ্ণব ভালো, ফরিদপুরের মুড়ি।।
বর্ধমানের চাষী ভালো, চব্বিশ পরগণার গোপ।
গুপ্তিপাড়ার মেয়ে ভালো, শীঘ্র-বংশলোপ।।
হুগলির ভালো কোটাল লেঠেল, বীরভূমের ভালো বোল।
ঢাকের বাদ্য থামলেই ভালো, হরি হরি বোল।।
−ভোলা ময়রা



Banglapedia
ড. সুশীল কুমার দে কবিওয়ালাদের প্রশংসাই করেছেন। তাঁর মতে, এঁরা ছিলেন সমাজের নিচু তলার মানুষ। সমাজের নিচু তলার মানুষদের মধ্যেই ছিল এঁদের জন্ম ও বিচরণ। তাই এই সমাজের চিন্তাভাবনা অনুভূতিগুলি তাঁরা ভালই বুঝতেন। আধুনিক সাহিত্যকার সমাজের যে অংশকে অশিক্ষিত মনে করে আত্মতৃপ্তি লাভ করেন, সেই অংশে এঁদের জনপ্রিয়তা ছিল অবিসংবাদী।
শব্দ-ব্যবহার
মুখে মুখে রচিত হতো কবিগান যা পূর্বেই উল্লেখ করা হয়েছে। পাশাপাশি শ্রোতাদেরকে চমক লাগানো ও মনঃসংযোগের লক্ষ্যে এতে শব্দ-ব্যবহারের কলা-কৌশলও বিশেষভাবে লক্ষ্যণীয়। 

একই শব্দ একাধিকবার অল্প ব্যবধান বা ব্যবধান ছাড়াই ব্যবহার করে ধ্বনিতরঙ্গ সৃষ্টি করা।
একই শব্দ বিভিন্ন অর্থে ব্যবহার করা।
ছন্দভঙ্গির পরিবর্তন করা।

কবিয়াল
একাধিক সংখ্যক কবিয়াল বা কবিওয়ালা জনপ্রিয়তা ও খ্যাতি অর্জন করেছিলেন। অষ্টাদশ থেকে বিংশ শতাব্দীর মধ্যবর্তীকালে কেবলমাত্র বীরভূম জেলাতেই শ তিনেক খ্যাতনামা কবিয়াল বিদ্যমান ছিলেন। এঁদের মধ্যে সর্বাপেক্ষা প্রাচীন কবিয়াল ছিলেন গোঁজলা গুঁই (আনু. ১৭০৪ - ?)। তাঁর রচিত একটিমাত্র গান ঈশ্বরচন্দ্র গুপ্ত সংগ্রহ করতে পেরেছিলেন। খুব সম্ভবত তিনি পেশাদার কবির দল গঠন করতে পেরেছিলেন। টপ্পা রীতিতে ও টিকারা-সংগীতে কবিগান করতেন। তাঁর শিষ্য লালু–নন্দলাল, কেষ্টা মুচি, রঘুনাথ দাস ও রামজি থেকেই অষ্টাদশ শতাব্দী এবং পরবর্তীতে বিখ্যাত কবিয়ালদের উদ্ভব হয়। শোনা যায় রঘুনাথ দাস দাঁড়া-কবির প্রবর্তক। ঊনবিংশ শতাব্দীর কলকাতার বিখ্যাত কবিয়ালরা ছিলেন হরু ঠাকুর (১৭৪৯–১৮২৪), নিতাই বৈরাগী (১৭৫১–১৮২১), রাম বসু (১৭৮৬–১৮২৮), ভোলা ময়রা ও অ্যান্টনি ফিরিঙ্গি।
বাংলার অন্যান্য অঞ্চলের কবিয়ালরা হলেন বলহরি দে (১৭৪৩–১৮৪৯), শম্ভুনাথ মণ্ডল (১৭৭৩-১৮৩৩), তারকচন্দ্র সরকার (১৮৪৫–১৯১৪), রমেশচন্দ্র শীল (১৮৭৭–১৯৬৭), রাজেন্দ্রনাথ সরকার (১৮৯২–১৯৭৪), বিনয়কৃষ্ণ অধিকারী (১৯০৩–১৯৮৫) ও স্বরূপেন্দু সরকার (ৃ১৯৩৩-২০০৯)।
চারণকবি মুকুন্দ দাস প্রকৃতপক্ষে ছিলেন একজন কবিয়াল। বালিকা বধূ নামে এক বাংলা চলচ্চিত্রে তাঁর চরিত্রটি চিত্রিত হয়। স্বাধীনতা সংগ্রামে মুকুন্দ দাসের গান কিভাবে জনসাধারণকে প্রভাবিত করেছিল, তাও এই চলচ্চিত্রে প্রদর্শিত হয়েছে।
এক বিখ্যাত কবিয়াল অ্যান্টনি ফিরিঙ্গি ছিলেন জন্মসূত্রে পর্তুগিজ। তাঁর জীবনী অবলম্বনে দুটি জনপ্রিয় বাংলা চলচ্চিত্র নির্মিত হয়। একটি ছবিতে 'অ্যান্টনি ফিরিঙ্গি'র নামভূমিকায় অভিনয় করেছিলেন বিশিষ্ট বাঙালি অভিনেতা উত্তম কুমার। অপর ছবিটির নাম জাতিস্মর, তাতে কবিয়াল এন্টনির ভূমিকায় ছিলেন প্রসেনজিৎ চট্টোপাধ্যায়।
ঊনবিংশ শতাব্দীর জনপ্রিয় কবিয়াল ভোলা ময়রা গায়ক হিসেবে বিশেষ জনপ্রিয়তা অর্জন করেছিলেন। তাঁর গানে শ্রোতারা মন্ত্রমুগ্ধের মতো হয়ে থাকত। এই জাতীয় জনপ্রিয় বিনোদন অনুষ্ঠানের গুরুত্ব অনুধাবন করে ঈশ্বরচন্দ্র বিদ্যাসাগর ভোলা ময়রার বিশেষ প্রশংসা করেন। তিনি বলেন, "বাংলাকে জাগাতে যেমন রামগোপাল ঘোষের মতো বাগ্মী, হুতোম প্যাঁচার মতো আমুদে লোকের প্রয়োজন, তেমনি প্রয়োজন ভোলা ময়রার মতো লৌকিক গায়কদের।" এঁর জীবন অবলম্বনেও ভোলা ময়রা নামে একটি চলচ্চিত্র নির্মিত হয়।
মুদ্রণ জগতে প্রবেশ
কবিওয়ালাগণ মুখে মুখে কবিতা বলেছেন ঠিকই; কিন্তু কখনোই এগুলো লিখে রাখেননি। লক্ষ্যণীয় যে, ঐসময় কোন ছাপাখানাও ছিল না। তাছাড়াও তাদের সমর্থক কিংবা পৃষ্ঠপোষকগণও কখনো কবিগান সংগ্রহ করার কথা ভাবেননি বা চিন্তা করেননি। তৎকালীন সমাজ জীবনে উৎসব-আনন্দের প্রয়োজনে কবিগানের আসর বসতো। এবং এ আসর বসার মাঝেই ছিল কবিগানের সার্থকতা ও সফলতা।
১৮৫৪ সালে সর্বপ্রথম কবি ঈশ্বর গুপ্ত কবিগান সংগ্রহ করা আরম্ভ করেন। এগুলো পরবর্তীতে তিনি সংবাদ প্রভাকর পত্রিকার পাতায় প্রকাশ করতে শুরু করেন। উল্লেখ্য, প্রাচীন সংবাদ প্রভাকর পত্রিকাটি ছিল কবি ঈশ্বর গুপ্তেরই সংবাদপত্র। এভাবেই পত্রিকাটির মাধ্যমে কবিগানের বিস্তৃতি ঘটতে শুরু করে।
আরো দেখুন

রমেশ শীল
মুকুন্দ দাস
অ্যান্টনি ফিরিঙ্গি

তথ্যসূত্র


↑ ক খ গ সরকার, স্বরোচিষ। । Asiatic Society of Bangladesh। সংগ্রহের তারিখ ২০০৯-০৩-২২। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ ক খ গ ঘ ঙ চ ছ জ ঝ Das,Kishoriranjan, Radha Birbhumer Kaviwala O Kavigan, Paschim Banga, Birbhum Special Issue, pp. 289–309, (in Bengali), February 2006, Information and Culture Deptt., Government of West Bengal
↑ । infobengal। সংগ্রহের তারিখ ২০০৯-০৩-২২। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ Sen, Sukumar, Dr., History of Bengali Literature, Sahitya Akademi, pp. 156–157, আইএসবিএন ৮১-৭২০১-১০৭-৫
↑ ক খ বাংলা সাহিত্যের ইতিবৃত্ত, মুহম্মদ আবদুল হাই ও সৈয়দ আলী আহসান, আহমদ পাবলিশিং হাউস, ঢাকা, ৮ম সংস্করণ, ১৯৯৭ইং, পৃষ্ঠা-২৮
↑ সুবোধ সেনগুপ্ত ও অঞ্জলি বসু সম্পাদিত, সংসদ বাঙালি চরিতাভিধান, প্রথম খণ্ড, সাহিত্য সংসদ, কলকাতা, নভেম্বর ২০১৩, পৃষ্ঠা ১৯২, আইএসবিএন ৯৭৮-৮১-৭৯৫৫-১৩৫-৬
↑ বাগচী, তপন। । দৈনিক ইত্তেফাক। সংগ্রহের তারিখ ২০১৭-০১-০৭। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ । সংগ্রহের তারিখ ২০০৯-০৩-২২। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ । calcuttatube। সংগ্রহের তারিখ ২০০৯-০৩-২২। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ Ahmed, Wakil। । Banglapedia। Asiatic Society of Bengladesh। সংগ্রহের তারিখ ২০০৯-০৩-২২। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ । spice। সংগ্রহের তারিখ ২০০৯-০৩-২২। উদ্ধৃতি টেমপ্লেট ইংরেজি প্যারামিটার ব্যবহার করেছে (link)




বঙ্গের সংস্কৃতি


বিষয় সম্পর্কিত ধারাবাহিক





ইতিহাস




জনগোষ্ঠী


বাঙালি জাতি
বাঙালিদের তালিকা








ভাষা


লিপি

উপভাষা

রাঢ়ী
বঙ্গালি
বরেন্দ্রী
ঝাড়খণ্ডী
কামরূপী/রাজবংশী


শব্দতালিকা

ব্যাকরণ

সন্ধি
সমাস
প্রত্যয়
বিশেষণ
সর্বনাম
ক্রিয়ার কাল
ধাতু
কারক


বাংলা ভাষা আন্দোলন
বাংলা ভাষা আন্দোলন (বরাক উপত্যকা)

ভাষাতত্ত্ব

ধ্বনিতত্ত্ব
স্বরসংগতি
অভিশ্রুতি
ধ্বনিবিপর্যয়
দল
অপিনিহিতি
সমীভবন

বর্ণমালা

স্বরবর্ণ
ব্যঞ্জনবর্ণ
যুক্তাক্ষর








ঐতিহ্য
বাঙালি বিবাহ

বাঙালি হিন্দু বিবাহ
গায়ে হলুদ
ওয়ালিমা
ভদ্রলোক
ঘটকালি
ছাদনাতলা
সিন্দুরদান
পঞ্জিকা








রান্না


বাংলা খাবার

ধান

পান্তা ভাত
খিচুড়ি
বিরিয়ানি
পায়েস

রুটি

লুচি
বাকরখানি
পরোটা

মাছ

ইলিশ মাছের পাতুরী
চিংড়িমাছের মালাইকারী
রুইমাছের কালিয়া
চিতলমাছের মুইঠ্যা
মুড়িঘন্ট


মিষ্টান্ন

রসগোল্লা
সন্দেশ
ল্যাংচা
পান্তুয়া
জলভরা সন্দেশ
ছানার পায়েস
মিহিদানা
চমচম
মিষ্টি দই
সীতাভোগ
কমলাভোগ
ক্ষীরমালাই


খাবার

ফুচকা
ঘুগনি
সিঙ্গারা
ঝালমুড়ি

সস

রায়তা
কাসুন্দি








অনুষ্ঠান


পহেলা বৈশাখ
অমর একুশে গ্রন্থমেলা
নবান্ন
পুণ্যাহ
কলকাতা পুস্তকমেলা
পৌষমেলা
দুর্গাপূজা








শিল্প


বাংলা আর্ট স্কুল
কালিঘাট পটচিত্র








সাহিত্য
ইতিহাস

ইতিহাস
চর্যাপদ
মঙ্গলকাব্য
বৈষ্ণব পদাবলি

ধরণ

কবিতা
উপন্যাস
কল্পবিজ্ঞান সাহিত্য
লোক সাহিত্য
তরজা

প্রতিষ্ঠান

সাহিত্য প্রতিষ্ঠান
বঙ্গীয় সাহিত্য পরিষদ
পশ্চিমবঙ্গ বাংলা আকাদেমি
বাংলা একাডেমি

পুরস্কার

সাহিত্য পুরস্কার
রবীন্দ্র পুরস্কার
বাংলা একাডেমি পুরস্কার
আনন্দ পুরস্কার








খেলাধুলা


কাবাডি
বলীখেলা
লাঠি খেলা
চতুরঙ্গ
খো খো









 বঙ্গ  প্রবেশদ্বার







দে













দে



বাংলার লোকসঙ্গীত



আঞ্চলিক গান



ভাদু গান
চট্‌কা গান
ভাটিয়ালি
ছেঁচড় গান
জাগের গান
আখড়াই গান
জাওয়া গান
কুষাণ গান
ভাওয়াইয়া
ঝুমুর
গম্ভীরা
হাপু গান





ব্যবহারিক গান




বিবাহ সম্পর্কিত



কনে সাজানিয়া গান
জল ভরার গান
কন্যা বিদায়ের গান





খেলা সম্পর্কিত



পাশা খেলার গান





শোক সঙ্গীত



বিচ্ছেদী গান








আনুষ্ঠানিক গান



কীর্তন
ঢপ গান
ঘেঁটু গান
জারি গান
চড়কপরবের গান
উত্তম ঠাকুরের গান
গারাম ঠাকুরের গান
গোপীচন্দ্রের গান
বোলান গান
কার্তিক পূজার গান
পৌষ আগলানো গান
ফুলের গান
বন্দ গান
পাঁউড়িয়া গান





প্রেম সঙ্গীত



বারোমাস্যা
বন্ধু পাঁচালী গান
পাতা গীত





কর্ম সঙ্গীত



নৌকা বাইচের গান
ছাদ পেটানোর গান
সারি গান
কৃষি সঙ্গী
ধান ভানার গান





পটের গান



পটুয়া সঙ্গীত





বিবিধ



ঝাঁপান
হোলবোল
জাগের গান
টুসু গান
চারণ গান











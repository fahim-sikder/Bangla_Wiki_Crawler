অতিরিক্ত খেলোয়াড় ক্রিকেট খেলায় অংশগ্রহণকারী স্থলাভিষিক্ত খেলোয়াড়। তিনি আম্পায়ার কর্তৃক অনুমোদনক্রমে মাঠে নামেন। কোন কারণে মূল খেলোয়াড় আঘাতপ্রাপ্ত অথবা পীড়িত হবার সমূহ সম্ভাবনার প্রেক্ষিতে খেলা শুরুর পূর্বেই নির্দিষ্ট খেলোয়াড়দেরকে এ দায়িত্ব পালনে উল্লেখ করা হয়। ক্রিকেটের আইনের ২নং ধারায় অতিরিক্ত খেলোয়াড় সংক্রান্ত বিষয়ে আলোচনা করা হয়েছে।
দায়িত্বাবলী
একজন অতিরিক্ত খেলোয়াড় মাঠে অবস্থানরত অবস্থায় আঘাতপ্রাপ্ত অথবা অসুস্থ খেলোয়াড়ের পরিবর্তে মাঠে নামেন। কিন্তু তিনি অধিনায়কদের পারস্পরিক সম্মতি ছাড়া বোলিং করা, ব্যাটিং করা, উইকেট-রক্ষকের দায়িত্ব পালন করাসহ অধিনায়কের দায়িত্ব পালন করতে পারবেন না। একটি জনপ্রিয় উদাহরণ হচ্ছে - ১৯৮৬ সালে লর্ডসে অনুষ্ঠিত ইংল্যান্ড ও নিউজিল্যান্ডের মধ্যকার টেস্ট খেলায় ইংল্যান্ড ক্রিকেট দল মূল উইকেট-রক্ষকের পরিবর্তে চারজন খেলোয়াড়কে উইকেট-রক্ষণের দায়িত্ব দিয়েছিল। খেলার অংশ হিসেবে একজন অতিরিক্ত খেলোয়াড় ব্যাট, বল ও ফিল্ডিং করার অধিকারী।
দৃষ্টান্ত
একজন অতিরিক্ত খেলোয়াড় অন্য খেলোয়াড়ের সাথে ক্যাচ নেবার ক্ষেত্রে অংশীদারিত্ব করতে পারবেন। ১৮৮৪ সালে ইংল্যান্ড ও অস্ট্রেলিয়ার মধ্যকার খেলায় অস্ট্রেলীয় অধিনায়ক বিলি মারডক ইংল্যান্ডের পক্ষে অতিরিক্ত খেলোয়াড় হিসেবে অংশগ্রহণ করেন ও দলীয় সঙ্গী টাপ স্কটের ক্যাচ নেন যা টেস্ট ক্রিকেটের ইতিহাসে প্রথম ঘটনা।
কেবলমাত্র দুইজন ব্যাটসম্যান টেস্ট ক্রিকেট থেকে রিটায়ার্ড আউট হয়েছেন। উভয় ঘটনাই একই টেস্টে ঘটেছে ২০০১ সালে। কলম্বোতে অনুষ্ঠিত ২য় টেস্টে বাংলাদেশের বিপক্ষে শ্রীলঙ্কান ব্যাটসম্যান মারভান আতাপাত্তু ও মাহেলা জয়াবর্ধনে এ উদাহরণের সূচনা করেন।
তথ্যসূত্র


↑ । Cricinfo.com। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ । Cricinfo.com। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ Frindall, Bill (২০০৯)। Ask Bearders। BBC Books। পৃষ্ঠা 46। আইএসবিএন 978-1-84607-880-4।  |সংগ্রহের-তারিখ= এর |ইউআরএল= প্রয়োজন (সাহায্য)উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ 








দে



ক্রিকেটে অবস্থান



ফিল্ডিং পক্ষ

বোলার (পেস বোলার · স্পিন বোলার) · উইকেট-রক্ষক · ফিল্ডসম্যান · স্লিপ · অতিরিক্ত খেলোয়াড়



ব্যাটিং পক্ষ

ব্যাটসম্যান · ব্যাটিং অর্ডার · রানার



অন্যান্য

অধিনায়ক · অল-রাউন্ডার



খেলোয়াড়-বহির্ভূত

স্কোরার · আম্পায়ার · রেফারি · থার্ড আম্পায়ার · সংরক্ষিত আম্পায়ার · ফিজিওথেরাপিস্ট











শাআনশি গণপ্রজাতন্ত্রী চীনের একটি প্রদেশ। এটি আনুষ্ঠানিকভাবে চীনের উত্তর-পশ্চিম অংশে অবস্থিত ধরা হলেও কার্যত এটী চীনের কেন্দ্রীয় অঞ্চলে অবস্থিত। প্রদেশটির উত্তর-পূর্বে শানশি, পূর্বে শানশি ও হনান, দক্ষিণ-পূর্বে হপেই, দক্ষিণে ছুংছিং, দক্ষিণ-পশ্চিমে সিছুয়ান, পশ্চিমে কানসু, উত্তর-পশ্চিমে নিংশিয়া এবং উত্তরে অন্তর্দেশীয় মঙ্গোলিয়া প্রদেশ বা প্রাদেশিক পর্যায়ের অঞ্চলগুলি অবস্থিত। এর আয়তন প্রায় ২,০৫,০০০ কিমি২ (৭৯,১৫১ মা২) এবং অধিবাসী সংখ্যা প্রায় ৩ কোটি ৭০ লক্ষ। এর রাজধানীর নাম শিআন। এই শহরে চীনের প্রাক্তন দুই রাজধানী ফেংহাও এবং ছাংআন অবস্থিত। শিআনের কাছেই অবস্থিত শিয়েনিয়াং শহরটিও একসময় ছিন রাজবংশের রাজধানী ছিল। ভৌগলিকভাবে শাআনশি ওয়েই নদীর উপত্যকা এবং একে ঘিরে থাকা উর্বর লোয়েস মালভূমি নিয়ে গঠিত, যা দক্ষিণে ছিন পর্বতমালা ও শান্নান পর্যন্ত এবং উত্তরে ওর্দোস মরুভূমি পর্যন্ত বিস্তৃত। পার্শ্ববর্তী শানশি ও হনান প্রদেশের সাথে মিলে শাআনশি প্রদেশ চীন সভ্যতার আঁতুড়ঘর ছিল। এর কুয়াংচুং অঞ্চলে চৌ, ছিন, পশ্চিম হান, সিমা চিন, সুই এবং থাং রাজবংশের রাজধানীগুলি অবস্থিত ছিল। পীত নদীর দ্বারা বেষ্টিত ওর্দোস মালভূমির পুরোটা শাআনশি প্রদেশে পড়েনি; চীনের মহাপ্রাচীর দ্বারা এটি অন্তর্দেশীয় মঙ্গোলিয়ার তৃণভূমি ও মরুভূমিগুলি থেকে বিচ্ছিন্ন।
টীকা


↑ এই ম্যান্ডারিন চীনা ব্যক্তিনাম বা স্থাননামটির বাংলা প্রতিবর্ণীকরণে উইকিপিডিয়া:বাংলা ভাষায় ম্যান্ডারিন চীনা শব্দের প্রতিবর্ণীকরণ শীর্ষক রচনাশৈলী নিদের্শিকাতে ব্যাখ্যাকৃত নীতিমালা অনুসরণ করা হয়েছে। চীনের আরেকটি প্রদেশের নামও "শানশি" (তবে অন্য সুরে উচ্চারিত হয়), তাই সেটি থেকে এই প্রদেশটিকে পৃথক দেখানোর জন্য এর নামের প্রতিবর্ণীকরণে "আ" যোগ করা হয়েছে। ইংরেজিতেও একইভাবে Shanxi ও Shaanxi এই দুইভাবে প্রতিবর্ণীকরণ করে প্রদেশ দুইটির পৃথক বানান করা হয়।


তথ্যসূত্র


↑ । Ministry Of Commerce – People's Republic Of China। সংগ্রহের তারিখ ৫ আগস্ট ২০১৩। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ । National Bureau of Statistics of China। ২৯ এপ্রিল ২০১১। ২৭ জুলাই ২০১৩ তারিখে  থেকে আর্কাইভ করা। সংগ্রহের তারিখ ৪ আগস্ট ২০১৩। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑  (PDF) (চীনা ভাষায়)। United Nations Development Programme China। ২০১৩। সংগ্রহের তারিখ ২০১৪-০১-০৫। উদ্ধৃতি টেমপ্লেট ইংরেজি প্যারামিটার ব্যবহার করেছে (link)








দে



 গণপ্রজাতন্ত্রী চীনের প্রদেশ পর্যায়ের বিভাগসমূহ



প্রদেশসমূহ



আনহুই
ইউন্নান
কানসু
কুয়াংতুং
কুইচৌ
চচিয়াং
চিয়াংসু
চিয়াংশি
চিলিন
ছিংহাই
ফুচিয়েন
লিয়াওনিং
শাআনশি
শানতুং
শানশি
সিছুয়ান
হনান
হপেই
হাইনান
হুপেই
হুনান
হেইলুংচিয়াং








স্বায়ত্বশাসিত অঞ্চল



অন্তর্দেশীয় মঙ্গোলিয়া
কুয়াংশি
তিব্বত
নিংশিয়া
শিনচিয়াং





কেন্দ্রশাসিত পৌরসভাসমূহ



ছুংছিং
বেইজিং
থিয়েনচিন
সাংহাই





বিশেষ প্রশাসনিক অঞ্চলসমূহ



 হংকং¹
 মাকাও¹





অন্যান্য



তাইওয়ান¹






বিঃদ্রঃ: তাইওয়ান গণপ্রজাতন্ত্রী চীন দ্বারা দাবিকৃত কিন্তু প্রজাতন্ত্র চীন (তাইওয়ানের রাজনৈতিক অবস্থা দেখুন) দ্বারা পরিচালিত হয়। হংকং এবং মাকাও প্রাদেশিক পর্যায়ের বিভাগসমূহ হিসেবে দাবি করা হয়, কিন্তু সাংবিধানিক দলিলে তালিকাভুক্ত এবং যৌথ ঘোষণায় তাদের অবস্থাকে প্রথম-স্তরের বিভাগসমূহ হিসেবে ব্যাখ্যা করে।









জাতীয় অলিম্পিক কমিটি (ইংরেজি: National Olympic Committee) বা এনওসি হচ্ছে বৈশ্বিকভাবে অলিম্পিক আন্দোলনের সাথে সম্পৃক্ত জাতীয় পর্যায়ের সংস্থা। আন্তর্জাতিক অলিম্পিক কমিটির নিয়ন্ত্রণাধীনে থেকে এ কমিটি অলিম্পিক ক্রীড়ায় খেলোয়াড়দের অংশগ্রহণ ও পরিচালনায় দায়বদ্ধ। ইচ্ছে করলে এ কমিটি ভবিষ্যতে নিজ দেশে অলিম্পিক গেমস আয়োজনের লক্ষ্যে স্বাগতিক শহরের নাম প্রেরণ করতে পারে। এছাড়াও, অ্যাথলেটদের মানোন্নয়ন, কোচ ও কর্মকর্তাদেরকে জাতীয় পর্যায়ে উচ্চতর প্রশিক্ষণের জন্যে উদ্যোগী ভূমিকা পালন করে থাকে।
দক্ষিণ সুদান ৯ জুলাই, ২০১১ সালে স্বাধীনতা অর্জন করলেও অদ্যাবধি জাতীয় অলিম্পিক কমিটি গঠন করতে পারেনি।



পরিচ্ছেদসমূহ


১ কমিটির তালিকা
২ মহাদেশীয় বিভাজন
৩ বাংলাদেশ অলিম্পিক সংস্থা
৪ তথ্যসূত্র



কমিটির তালিকা
২০১১ সালের তথ্য মোতাবেক বিশ্বে ২০৪টি জাতীয় অলিম্পিক কমিটি রয়েছে। স্বাধীন দেশসহ অন্যান্য ভৌগোলিক এলাকায় অবস্থান করে কমিটিগুলো প্রতিনিধিত্ব করছে। তন্মধ্যে - জাতিসংঘের সদস্যভূক্ত ১৯৩টি দেশের মধ্যে ১৯২টি স্বাধীন দেশ এবং ১২টি রাজ্য রয়েছে।
রাজ্যগুলোর অলিম্পিক কমিটির বিবরণ নিম্নরূপঃ-

তাইওয়ান চাইনিজ তাইপে'র প্রতিনিধিত্ব করছে।
ফিলিস্তিন কর্তৃপক্ষ ফিলিস্তিনের প্রতিনিধিত্ব করছে।
মার্কিন যুক্তরাষ্ট্রের চারটি উপনিবেশ - আমেরিকান সামোয়া, গুয়াম, পুয়ের্তো রিকো এবং ইউনাইটেড স্টেটস ভার্জিন আইল্যান্ডস একত্রে ভার্জিন আইল্যান্ডস নামে আইওসি-তে প্রতিনিধিত্ব করছে।
তিনটি ব্রিটিশ উপনিবেশ - বারমুদা, ব্রিটিশ ভার্জিন আইল্যান্ডস এবং কেম্যান আইল্যান্ড।
নেদারল্যান্ডের ক্যারিবিয়ান অঞ্চলের উপনিবেশ আরুবা। নেদারল্যান্ডস এন্টিলেজ অলিম্পিক কমিটি জুলাই, ২০১১ সালে তাদের কমিটির মর্যাদা হারায়। ২০১০ সালে কমিটির অবলোপনের প্রেক্ষাপটেই এটি হয়েছে।
গণচীনের বিশেষ প্রশাসনিক অঞ্চল হংকং।
নিউজিল্যান্ডের সহযোগী রাষ্ট্র কুক দ্বীপপুঞ্জ।

মহাদেশীয় বিভাজন
জাতীয় অলিম্পিক কমিটির সকল সদস্যই জাতীয় অলিম্পিক কমিটি সংগঠনের সদস্য। এ সংঘকে আবার পাঁচটি মহাদেশীয় সংগঠন পর্যায়ে বিভাজন ঘটানো হয়েছেঃ-


মহাদেশ
সংগঠন
এনওসি
পুরনো সদস্য
নতুন সদস্য




  আফ্রিকা

আফ্রিকা জাতীয় অলিম্পিক কমিটি সংগঠন
৫৩
মিশর (১৯১০)
ইরিত্রিয়া (১৯৯৯)



  আমেরিকা

প্যান আমেরিকান স্পোর্টস অর্গ্যানাইজেশন
৪১
মার্কিন যুক্তরাষ্ট্র (১৮৯৪)
ডোমিনিকা (১৯৯৩)
সেন্ট কিট্‌স ও নেভিস (১৯৯৩)
সেন্ট লুসিয়া (১৯৯৩)



  এশিয়া

এশিয়া অলিম্পিক কাউন্সিল
৪৪
জাপান (১৯১২)
তিমুর-লেসতে (২০০৩)



  ইউরোপ

ইউরোপীয় অলিম্পিক কমিটি
৪৯
ফ্রান্স (১৮৯৪)
মন্টেনিগ্রো (২০০৭)



  ওশেনিয়া

ওশেনিয়া জাতীয় অলিম্পিক কমিটি
২৭
অস্ট্রেলিয়া (১৮৯৫)
টুভালো (২০০৭)


বাংলাদেশ অলিম্পিক সংস্থা
মূল নিবন্ধ: আন্তর্জাতিক অলিম্পিক কমিটি
বাংলাদেশের জাতীয় অলিম্পিক কমিটি হিসেবে বাংলাদেশ অলিম্পিক সংস্থা আন্তর্জাতিক অলিম্পিক কমিটির প্রতিনিধিত্ব করছে। সংস্থার সদর দফতর ঢাকায় অবস্থিত। বাংলাদেশ অলিম্পিক সংস্থা বা বিওএ ১৯৭৯ সালে প্রতিষ্ঠিত হয়। এশিয়া অলিম্পিক সংস্থা-সহ ১৯৮০ সালে এটি আন্তর্জাতিক অলিম্পিক কমিটির স্বীকৃতি পায়।
তথ্যসূত্র


↑ http://www.telegraph.co.uk/sport/othersports/olympics/8632832/London-2012-Olympics-South-Sudan-can-compete-at-Games.html London 2012 Olympics: South Sudan 'can compete at Games'] The Telegraph, 12 July 2011</
↑ । olympic.org ("Official website of the Olympic movement")। ১৩ জানুয়ারি ২০১১। সংগ্রহের তারিখ ১৩ জানুয়ারি ২০১১। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ ।  অজানা প্যারামিটার |uitgever= উপেক্ষা করা হয়েছে (সাহায্য)উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ ৪৫টি জাতীয় অলিম্পিক কমিটি রয়েছে; তন্মধ্যে - ম্যাকাও স্পোর্টস এন্ড অলিম্পিক কমিটি আইওসি কর্তৃক স্বীকৃত নয় বিধায় ম্যাকাও অলিম্পিক গেমসে অংশগ্রহণ করতে পারবে না।
↑ 








ওলন্দাজ ভাষা (ইংরেজি: Dutch language; ওলন্দাজ ভাষায়: Nederlands নেডর্লান্ট্‌স্‌) ইন্দো-ইউরোপীয় ভাষাপরিবারের জার্মানীয় শাখার পশ্চিম জার্মানীয় দলের একটি সদস্য ভাষা। এই ভাষাতে মূলত নেদারল্যান্ড্‌স এবং বেলজিয়ামের উত্তর অর্ধের ফ্লান্ডার্স অঞ্চলের প্রায় ২ কোটি ২০ লক্ষ লোক কথা বলেন। বেলজিয়ামে প্রচলিত ওলন্দাজ ভাষার উপভাষাটি ফ্লেমিশ ভাষা নামে পরিচিত। ওলন্দাজ ভাষা ও নিম্ন জার্মান ভাষার মধ্যে একটি ঔপভাষিক ধারাবাহিকতা বিদ্যমান, ফলে এই দুই ভাষার মধ্যে কোন স্পষ্ট সীমানা নেই। এ কারণে কিছু কিছু জার্মান উপভাষা তাই আদর্শ জার্মান ভাষার চেয়ে ওলন্দাজ ভাষার সাথে বেশি ঘনিষ্ঠ।
নেদারল্যান্ড্‌স ও বেলজিয়াম ছাড়াও ফ্রান্সের উত্তরতম অংশেও ওলন্দাজ ভাষা প্রচলিত। সেখানে এটি ভ্‌লাম্‌স নামে পরিচিত। ক্যারিবীয় সাগরের আরুবা ও নেদারল্যান্ড্‌স অ্যান্টিল দ্বীপপুঞ্জে ইংরেজি ও পাপিয়ামেন্তো ভাষার পাশাপাশি ওলন্দাজ ভাষা প্রচলিত। সুরিনামের প্রায় অর্ধেক সংখ্যক লোকের মাতৃভাষা ওলন্দাজ ভাষা। এছাড়াও ইন্দোনেশিয়া, কানাডা, অস্ট্রেলিয়া, নিউজিল্যান্ড এবং মার্কিন যুক্তরাষ্ট্রে স্বল্পসংখ্যক ওলন্দাজ বক্তা রয়েছে।
ঔপনিবেশিক উত্তরাধিকার
ইন্দোনেশিয়াতে ওলন্দাজরা প্রায় সাড়ে তিনশ' বছর শাসন করেছিল। তবে বর্তমানে দেশটিতে ওলন্দাজ ভাষার কোন সরকারি মর্যাদা নেই। খুবই কম সংখ্যক ইন্দোনেশীয় ওলন্দাজ ভাষায় কথা বলতে পারে, এবং এরা মূলত বৃদ্ধ কিন্তু শিক্ষিত প্রজন্মের লোক। এছাড়া আইনি পেশায় জড়িতরাও ওলন্দাজ ভাষা জানে, কারণ ইন্দোনেশিয়ার কিছু আইন এখনও ওলন্দাজ ভাষাতেই রয়ে গেছে।  ইন্দোনেশীয় ভাষা মূলত মালয় ভাষা হলেও এটি ওলন্দাজ ভাষা থেকে দৈনন্দিন জীবন, বিজ্ঞান ও প্রযুক্তির ক্ষেত্রের বহু শব্দ ধার করেছে। একজন পণ্ডিতের মতে ইন্দোনেশীয় ভাষার শব্দভাণ্ডারের ২০%-ই ওলন্দাজ থেকে এসেছে।
শ্রীলঙ্কা ও দক্ষিণ ভারতে ওলন্দাজেরা প্রায় দেড়শ বছর ছিল; কিন্তু সেখানে ওলন্দাজ কোন অবশেষ খুঁজে পাওয়া যায় না।
বর্তমানে দক্ষিণ আমেরিকার সুরিনামে ওলন্দাজ সরকারি ভাষা এবং সেখানকার ৫৮% মানুষের মাতৃভাষা। আরও প্রায় ২৮% সুরিনামি লোক ২য় ভাষা হিসেবে ওলন্দাজ ভাষাতে কথা বলতে পারে। আরুবা, বোনের এবং কুরাকাও দ্বীপগুলিতে ওলন্দাজ সরকারি ভাষা কিন্তু মাত্র ৭ থেকে ৮% লোক মাতৃভাষা হিসেবে এতে কথা বলে। 
মার্কিন যুক্তরাষ্ট্রের নিউ জার্সি অঙ্গরাজ্যে "জার্সি ডাচ" নামের একটি ওলন্দাজ উপভাষা প্রচলিত ছিল। এটি মূলত নিউ জার্সির বার্গেন ও পাসাইক কাউন্টিতে বসতি স্থাপনকারী ওলন্দাজদের বংশধরদের ভাষা ছিল। সর্বশেষ ১৯২১ সাল পর্যন্ত এটির ব্যবহার লক্ষ্য করা গেছে।  মার্কিন যুক্তরাষ্ট্রের নিউ ইয়র্ক অঙ্গরাজ্যের কিছু শহর এবং নিউ ইয়র্ক শহরের কিছু এলাকা একদা নতুন নেদারল্যান্ড নামের ওলন্দাজ উপনিবেশের অন্তর্গত ছিল। এসব এলাকার বহু জায়গার নামে তাই ওলন্দাজ ছাপ দেখতে পাওয়া যায়। যেমন নিউ ইয়র্ক শহরের একটি বারো ব্রুকলিনের নামটি ওলন্দাজ Breukelen থেকে, ফ্লাশিং এলাকাটির নাম Vlissingen থেকে, হার্লেম এলাকার নাম Haarlem থেকে, এবং স্টেটেন আইল্যান্ড নামটি ওলন্দাজ Staten Island থেকে এসেছে। নতুন নেদারল্যান্ডের শেষ ডিরেক্টর-জেনারেল পিটার স্টয়ভেসান্টের নামে নিউ ইয়র্ক শহরের একটি রাস্তা, একটি পাড়া, এবং কিছু স্কুলের নামকরণ করা হয়েছে। এছাড়া স্টয়ভেসান্ট নামের নিউ ইয়র্ক অঙ্গরাজ্যে একটি শহরও আছে।
ওলন্দাজ ভাষার ঔপনিবেশিক উত্তরাধিকার সবচেয়ে বেশি যে দেশটিতে পরিলক্ষিত হয়, তা হল দক্ষিণ আফ্রিকা। দক্ষিণ আফ্রিকাতে বহুসংখ্যক ওলন্দাজ কৃষক বসতি স্থাপন করে। এরা বুর (Boer অর্থাৎ "কৃষক") নামে পরিচিত ছিল এবং এরা ওলন্দাজ ভাষার একটি সরল রূপে কথা বলত, যার নাম দেয়া হয় আফ্রিকান্স। আফ্রিকান্স ও ওলন্দাজ ভাষাভাষীদের নিজেদের মধ্যে কথা বলতে তেমন কোন সমস্যা হত না। দক্ষিণ আফ্রিকায় ওলন্দাজ উপনিবেশগুলি যুক্তরাজ্যের হাতে চলে গেলে এই ওলন্দাজ বসতিস্থাপকেরা দেশের অভ্যন্তরে চলে যায়। ২০০৫ সাল নাগাদ দক্ষিণ আফ্রিকাতে প্রায় ১ কোটি লোক ছিল, যার মাতৃভাষা বা ২য় ভাষা আফ্রিকান্স। 
গ্রন্থপঞ্জি

Ammon, Ulrich (২০০৫)। Sociolinguistics। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
Baker, Colin (১৯৯৮)। Encyclopedia of Bilingualism and Bilingual Education। Multilingual Matters। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
Booij, G.E. (১৯৯৫)। The Phonology of Dutch। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
Sneddon, James (২০০৩)। The Indonesian Language: Its History and Role in Modern Society। UNSW Press। উদ্ধৃতি টেমপ্লেট ইংরেজি প্যারামিটার ব্যবহার করেছে (link)

তথ্যসূত্র

↑ Baker (1998), p.202.
↑ Ammon (2005), p.2017.
↑ Booij (1995), p.2
↑ Sneddon (2003), p.162.
↑ 
↑ 
↑ Bron: Zevende algemene volks- en woningtelling 2004, Algemeen Bureau voor de Statistiek
↑ 
↑ 
↑ 
↑ । Dutch Ministry of Foreign Affairs। সংগ্রহের তারিখ ২০০৮-০৮-২৩। উদ্ধৃতি টেমপ্লেট ইংরেজি প্যারামিটার ব্যবহার করেছে (link)
↑ । Nederlandse Taalunie। ২০০৫। সংগ্রহের তারিখ ২০০৮-০৮-২৩। উদ্ধৃতি টেমপ্লেট ইংরেজি প্যারামিটার ব্যবহার করেছে (link)







দে



বিশ্বের প্রধান কিছু ভাষা



আফ্রো-এশীয়

আরবি ভাষা • হিব্রু ভাষা • হাউসা ভাষা • ওরোমো ভাষা • সোমালি ভাষা • আমহারীয় ভাষা • বার্বার ভাষা (তামাশেক ভাষা)



নাইজার-কঙ্গো

ইয়োরুবা ভাষা • সোয়াহিলি ভাষা • হাউসা ভাষা • তিগ্রিনিয়া ভাষা • ফুলা ভাষা • ইগবো ভাষা • খোসা ভাষা • জুলু ভাষা • মান্দিং ভাষা • গবে ভাষা • সোনিনকে ভাষা • চিচেওয়া ভাষা • লিংগালা ভাষা • ওলোফ ভাষা • ভেন্ডা ভাষা • বান্টু ভাষা (সোয়াজি ভাষা • সোথো ভাষা)



নীল-সাহারা

সোংগে ভাষা • জার্মা ভাষা



জার্মানীয়

ইংরেজি ভাষা • জার্মান ভাষা • ওলন্দাজ ভাষা • ডেনীয় ভাষা • নরওয়েজীয় ভাষা • সুয়েডীয় ভাষা • আইসল্যান্ডীয় ভাষা • আফ্রিকান্স ভাষা



রোমান্স

ফরাসি ভাষা • স্পেনীয় ভাষা • পর্তুগিজ ভাষা • ইতালীয় ভাষা • রুমানীয় ভাষা • কাতালান ভাষা • অক্সিতঁ ভাষা



স্লাভীয়

রুশ ভাষা • ইউক্রেনীয় ভাষা • পোলীয় ভাষা • চেক ভাষা • স্লোভাক ভাষা • সার্বীয় ভাষা • ক্রোয়েশীয় ভাষা • স্লোভেনীয় ভাষা • বুলগেরীয় ভাষা • বেলারুশীয় ভাষা • আলবেনীয় ভাষা



কেল্টীয়

আইরিশ ভাষা • ওয়েলশ ভাষা • স্কটীয় গালীয় ভাষা • ব্রতোঁ ভাষা • কর্নিশ ভাষা • মাংক্স‌ ভাষা



উরালীয়

ফিনীয় ভাষা • হাঙ্গেরীয় ভাষা • এস্তোনীয় ভাষা • উত্তর সামি ভাষা



ককেসীয়

জৰ্জীয় ভাষা • আৰ্মেনীয় ভাষা • চেচেন ভাষা • আবখাজ ভাষা



ইন্দো-আৰ্য

বাংলা ভাষা • অসমীয়া ভাষা • ওড়িয়া ভাষা • হিন্দি ভাষা • উর্দু ভাষা • পাঞ্জাবি ভাষা • মারাঠি ভাষা • নেপালি ভাষা . গুজরাটি ভাষা • সিন্ধি ভাষা • সিংহলী ভাষা • দিবেহী ভাষা



ইরানীয়

ফার্সি ভাষা (দারি ভাষা) • পশতু ভাষা • কুর্দি ভাষা • বেলুচি ভাষা • অসেটীয় ভাষা



দ্রাবিড়

তামিল ভাষা • তেলুগু ভাষা • কন্নড় ভাষা • মালয়ালম ভাষা • তুলু ভাষা



তুর্কীয়

তুর্কি ভাষা • আজেরি ভাষা • উজবেক ভাষা • কাজাখ ভাষা • তুর্কমেন ভাষা • উইগুর ভাষা • কিরগিজ ভাষা



দক্ষিণ-পূর্ব এশীয়,
অস্ট্রো-এশীয়
ও অস্ট্রোনেশীয়

বর্মী ভাষা • থাই ভাষা • ভিয়েতনামীয় ভাষা • লাও ভাষা • মালয় ভাষা • ইন্দোনেশীয় ভাষা • খমের ভাষা • তাগালোগ ভাষা • মালাগাসি ভাষা • জাভানীয় ভাষা • সেবুয়ানো ভাষা • সুন্দানীয় ভাষা • সামোয়ান ভাষা



পূর্ব এশীয়

চীনা ভাষা (ম্যান্ডারিন • হাক্কা • ইউয়ে • উ • মিন) • জাপানি ভাষা • কোরীয় ভাষা • মঙ্গোলীয় ভাষা



আদিবাসী
আমেরিকান

আইমারা ভাষা • কেচুয়া ভাষা • গুয়ারানি ভাষা



অন্যান্য
ইন্দো-ইউরোপীয়

গ্রিক ভাষা



ধ্রুপদী

লাতিন ভাষা • প্রাচীন গ্রিক ভাষা • সংস্কৃত ভাষা • পালি ভাষা • ধ্রুপদী চীনা ভাষা



নির্মিত

এসপেরান্তো ভাষা









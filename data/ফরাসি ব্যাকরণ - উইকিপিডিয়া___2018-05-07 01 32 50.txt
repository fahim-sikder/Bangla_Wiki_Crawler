




এই নিবন্ধটির সাথে অন্য কোন উইকিপিডিয়া নিবন্ধের সংযোগ নেই। অনুগ্রহ করে বাক্যের তথ্যসমূহের সাথে ও বিষবস্তুর সাথে সামঞ্জস্য রয়েছে এমন নিবন্ধসমূহের সাথে উইকিসংযোগ প্রদানের মাধ্যমে  


ফরাসি ব্যাকরণ লাতিন ব্যাকরণের ওপর ভিত্তি করে রচিত। ফরাসি ব্যাকরণের সাথে অন্যান্য রোমান্স ভাষার ব্যাকরণের অনেক ক্ষেত্রে মিল আছে।



পরিচ্ছেদসমূহ


১ বিশেষ্য
২ বিশেষণ
৩ সর্বনাম
৪ নির্দেশক পদ
৫ ক্রিয়া
৬ পদক্রম



বিশেষ্য
ফরাসি বিশেষ্যগুলির দুইটি ব্যাকরণিক লিঙ্গ (পুং ও স্ত্রী) আছে এবং এগুলি বিশেষ্যের রূপ দেখে সহজে নির্ণয় করা যায় না। এছাড়াও বিশেষ্যের একবচন ও বহুবচন হয়। বিশেষ্যগুলিতে কারকচিহ্ন বা বিভক্তি বসে না।
বিশেষণ
ফরাসি বিশেষণগুলি সাধারণত বিশেষ্যের পরে বসে এবং বিশেষ্যের লিঙ্গ ও বচনের সাথে সাযুজ্য রেখে পরিবর্তিত হয়। যেমন - une voiture blanche "একটি সাদা গাড়ি"
সর্বনাম
ফরাসি সর্বনামগুলি পুরুষ, লিঙ্গ ও বচনের জন্য চিহ্নিত। এছাড়া বাক্যে এদের ভূমিকা (কর্তা, মুখ্য কর্ম, গৌণ কর্ম) অনুযায়ী এগুলিতে বিভক্তি যুক্ত হয়। ফরাসিতে দ্বিতীয় পুরুষের সর্বনামে নৈকট্যসূচক tu এবং সম্ভ্রমসূচক vous-এর মধ্যে পার্থক্য করা হয়।
নির্দেশক পদ
ফরাসিতে নির্দিষ্টতা ও অনির্দিষ্টতা নির্দেশক সংকেত (article) ব্যবহৃত হয়, যেগুলি বিশেষ্যের লিঙ্গ ও বচনের সাথে সাযুজ্য রক্ষা করে।
ক্রিয়া
ফরাসি ক্রিয়াগুলির বেশির ভাগ তিনটি নিয়মিত শ্রেণীতে পড়ে। তবে অনেক অনিয়মিত ক্রিয়াও আছে। ফরাসি ক্রিয়াগুলি পুরুষ ও বচনের জন্য চিহ্নিত। ক্রিয়ার চারটি সরল কাল ও পাঁচটি যৌগিক কাল আছে।Être "হওয়া" কিংবা avoir "থাকা" ক্রিয়ার সাহায্য নিয়ে যৌগিক কালগুলি গঠন করা হয়। ক্রিয়াগুলির চারটি ভাব (mood) আছে: নির্দেশক ভাব, অনুজ্ঞাবাচক ভাব, অভিপ্রায়ার্থক ভাব ও সাপেক্ষ ভাব। আরও আছে দুইটি বাচ্য: কর্তৃবাচ্য ও কর্মবাচ্য। কর্মবাচ্য "être"-কে সহায়িকা ক্রিয়া হিসেবে ব্যবহার করে গঠন করা হয়। ফরাসি নঞকরণ দুইটি অংশ নিয়ে সম্পন্ন হয়, যেমন - Je ne sais pas "আমি জানি না।" এখানে ne সামগ্রিকভাবে নঞর্থকতা নির্দেশ করছে এবং pas নির্দেশ করছে নঞর্থকতার ধরন।
পদক্রম
যৌগিক ক্রিয়া, কর্ম, ক্রিয়াবিশেষণীয় সর্বনাম, উৎক্রম (inversion), অনুজ্ঞা, ক্রিয়াবিশেষণ, ও নঞর্থক গঠনগুলির মধ্যকার আন্তঃসম্পর্কের কারণে ফরাসি ভাষার পদক্রম বেশ জটিল।




